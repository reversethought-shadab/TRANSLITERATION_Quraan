<!DOCTYPE html>
<html lang="en">
  
<!-- Mirrored from www.quranromanurdu.com/chapter/20 by HTTrack Website Copier/3.x [XR&CO'2014], Mon, 22 Jan 2024 19:00:59 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
    <meta name=”description” content=”Quran Roman Urdu Transliteration”/>
    <meta name="keywords" content="Quran Roman Urdu Transliteration, Read Quran in Roman Urdu Translation,Quran, Quran urdu, urdu quran, quran, koran, Transliteration, muslim, islam, Allah,al quran terjemahan, quran translation in urdu, sahih international, quran in english pdf, quran defination, quran in urdu,read quran in urdu,quran with urdu translation word by word, pakistani quran app, quran in urdu only, the holy quran app, full quran with urdu translation para 1 to 30, tafseer ibn kaseer in roman urdu, urdu translation in roman script, quran verses in roman urdu, quran with urdu translation, search quran">
    <meta name="google" content="notranslate" />
    <meta http-equiv=”Content-Type” content=”text/html; charset=UTF-8”/>
      <meta charset="utf-8" />
      <link rel="apple-touch-icon" sizes="76x76" href="../frontend/img/apple-icon.html">
      <link rel="icon" type="image/png" href="../frontend/img/icon.jpg">
      <link rel="shortcut icon" href="../frontend/img/icon.jpg" type="image/x-icon" >
      <meta http-equiv="X-UA-Compatible" content="IE=edge,chrome=1" />
    <meta property="og:url"           content="../index.html" />
    <meta property="og:type"          content="website" />
    <meta property="og:title"         content="Quran Roman Urdu Transliteration" />
    <meta property="og:description"   content="Read Quran in Roman Urdu Transliteration" />
    <meta property="og:image"         content="../frontend/assets/img/quranbanner.html" />
    <meta name="twitter:card" content="summary" >
    <meta name="twitter:title" content="Quran Roman Urdu Transliteration" >
    <meta name="twitter:description" content="Read Quran in Roman Urdu Transliteration" >
    <meta name="twitter:image" content="../frontend/img/quranbanner.png" >
    <meta name="twitter:image:width" content="200" >
    <meta name="twitter:image:height" content="200" >
  
      <title>Quran Roman Urdu</title>
      <meta content='width=device-width, initial-scale=1.0, maximum-scale=1.0, user-scalable=0, shrink-to-fit=no' name='viewport' />
      <!--     Fonts and icons     -->
      <link href="https://fonts.googleapis.com/css?family=Montserrat:400,700,200" rel="stylesheet" />
      <link rel="stylesheet" href="../../maxcdn.bootstrapcdn.com/font-awesome/latest/css/font-awesome.min.css" />
      <!-- CSS Files -->
      <link href="../frontend/css/bootstrap.min.css" rel="stylesheet" />
      <link href="../frontend/css/now-ui-kit9f1e.css?v=1.1.0" rel="stylesheet" />
      <!-- CSS Just for demo purpose, don't include it in your project -->
      <link href="../frontend/css/demo.css" rel="stylesheet" />
      <link href="../frontend/css/style.css" rel="stylesheet" />
      <script type="text/javascript">
         function showcontent(number){
            
            var url = '_id.html';
            url = url.replace(':id',number);
            window.location = url
            
                        
      }
      </script>


  </head>

  <body class="profile-page sidebar-collapse">
    <!-- Navbar -->
    <nav class="navbar navbar-expand-lg bg-primary fixed-top navbar-transparent " color-on-scroll="400">
       <div class="container">
          <div class="dropdown button-dropdown">
             <a href="#" class="dropdown-toggle" id="navbarDropdown" data-toggle="dropdown">
             <span class="button-bar"></span>
             <span class="button-bar"></span>
             <span class="button-bar"></span>
             </a>
             <div class="dropdown-menu" aria-labelledby="navbarDropdown">
                <a class="dropdown-header">Menu</a>
             <a class="dropdown-item" href="../dawrah.html">Dawrah</a>
             <a class="dropdown-item" href="../Taharat.html">Taharat Kai Masail</a>
             <a class="dropdown-item" href="../Asma.html">Asma Ul Husna</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Have an issue</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Any Suggestion?</a>
             </div>
          </div>
          <div class="navbar-translate">
             <a class="navbar-brand" href="#" rel="tooltip" title="Quran Roman Urdu" data-placement="bottom" >
             Quran
             </a>
             <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
             <span class="navbar-toggler-bar bar1"></span>
             <span class="navbar-toggler-bar bar2"></span>
             <span class="navbar-toggler-bar bar3"></span>
             </button>
          </div>
          <div class="collapse navbar-collapse justify-content-end" id="navigation" data-nav-image="https://www.quranromanurdu.com/frontend/img/bg5.jpg">
             <ul class="navbar-nav">
             
               <li class="nav-item">
                  <a class="nav-link" href="../Taharat.html">Taharat Kai Masail</a>
               </li>
               <li class="nav-item">
                  <a class="nav-link" href="../Asma.html">Sura Al-Mulk</a>
               </li>
                <li class="nav-item">
                <a class="nav-link" href="../dawrah.html">Dawrah</a>
                </li>
                <li class="nav-item">
                   <a class="nav-link" href="#" data-toggle="modal" data-target="#myModal">Any Suggestion ?</a>
                </li>
                <li class="nav-item">
                  <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http://quranromanurdu.com" target="_blank">
                     <i class="fa fa-facebook-square"></i>
                     <p class="d-lg-none d-xl-none">Facebook</p>
                  </a>
               </li>
                <li class="nav-item">
                   <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com" target="_blank">
                      <i class="fa fa-twitter"></i>
                      <p class="d-lg-none d-xl-none">Twitter</p>
                   </a>
                </li>

                
             </ul>
          </div>
       </div>
    </nav>
    <!-- End Navbar -->
    <!-- Modal Core -->
    <div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true">
       <div class="modal-dialog">
          <div class="modal-content" id="modal-content">
             <div class="modal-header">
                <button type="button" class="close" data-dismiss="modal" aria-hidden="true">&times;</button>
                <h4 class="modal-title" id="myModalLabel">Leave us a Message</h4>
             </div>
             <div class="modal-body" id="modal-body">
                <h5>Name</h5>
                <div class="">
                   <div class="input-group">
                      <input type="text" class="form-control" placeholder="Eg. Abdul" id="name">
                      <span class="input-group-addon">
                      <i class="now-ui-icons users_single-02"></i>
                      </span>
                   </div>
                </div>
                <h5>Email Address <span id="emailrequired" style="color:red;font-size: 12px; display: none;">required</span></h5>
                <div class="">
                   <div class="form-group" id="emaildivcolor">
                      <input type="text" placeholder="Eg. abdul@example.com" class="form-control form-control-success" id="email">
                   </div>
                </div>
                <h5>How can we Help you?</h5>
                <textarea class="form-control" placeholder="Here can be your nice text" rows="5" id="message"></textarea>
             </div>
             <div class="modal-footer">
                <button type="button" class="btn btn-default btn-simple" data-dismiss="modal">Close</button>
                <button type="button" class="btn btn-info btn-simple" id="sendmail">Send</button>
             </div>
          </div>
       </div>
    </div>
    <!-- End Modal Core -->
 
 
        <!-- Navbar -->
    <nav class="navbar navbar-expand-lg bg-white fixed-top" id="nightcolor">
        <div class="container">
            <div class="navbar-translate">
                <a class="navbar-brand" href="#" rel="tooltip" title="Quran Urdu Transliteration" data-placement="bottom" >
                    Chapter - 20
                </a>
               
                <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
                    <span class="navbar-toggler-bar bar1"></span>
                    <span class="navbar-toggler-bar bar2"></span>
                    <span class="navbar-toggler-bar bar3"></span>
                </button>
            </div>
          
            <div class="collapse navbar-collapse justify-content-end" id="navigation" data-nav-image="../frontend/img/bg5.jpg">

                <ul class="navbar-nav">
                    <li class="">
                        <a class="nav-link" href="#">
                            <p >Night Mode</p>
                        </a>
                    </li>
                    <li class="">
                        <a class="nav-link" href="#">
                            <p>
                              <input type="checkbox" id="cknm" name="checkbox" class="bootstrap-switch" data-on-label="ON" data-off-label="OFF">
                            </p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http%3A//quranromanurdu.com/chapter.php?number=20" target="_blank">
                            <i class="fa fa-facebook-square"></i>
                            <p class="d-lg-none d-xl-none">Facebook</p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com/chapter.php?number=20" target="_blank">
                            <i class="fa fa-twitter"></i>
                            <p class="d-lg-none d-xl-none">Twitter</p>
                        </a>
                    </li>


                </ul>
            </div>
        </div>
    </nav>
    <!-- End Navbar -->
    <div class="wrapper">




        <div class="section">
            <div class="container" style="max-width: 1300px;">

                <div class="rows">
                    <div class="col-md-6 ml-auto mr-auto">
                        <h2 class="title text-center" id="nightcolorheading">Taha</h2>
                      
                    </div>
                    <!-- Chapter content -->
                    <div class="col-md-10 ml-auto mr-auto" id="contentpara" style="font-size: 20px;">
                      <p> <p>Allah ke naam se jo Rehman o Raheem hai</p>

<p>1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ta ha</p>

<p>2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne yeh Quran tumpar is liye naazil nahin kiya hai ke tum museebat mein padh jao.</p>

<p>3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh to ek yaad dihani hai har us shaks ke liye jo dare.</p>

<p>4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nazil kiya gaya hai us zaat ki taraf se jisne paida kiya hai zameen ko aur buland aasmano ko.</p>

<p>5.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Woh Rehman (qayanaat ke) takht e sultanat par jalwa farma hai.</p>

<p>6.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Maalik hai un sab cheezon ka jo aasmano aur zameen mein hain aur jo zameen o aasmaan ke darmiyan mein hain aur jo mitti ke nichey hain.</p>

<p>7.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tum chahe apni baat pukar kar kaho, woh to chupke se kahi hui baat balke is se makhfi-tar (most secret) baat bhi jaanta hai.</p>

<p>8.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Woh Allah hai, uske siwa koi khuda nahin, uske liye behtareen naam hain.</p>

<p>9.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur tumhein kuch Moosa ki khabar bhi pahunchi hai?</p>

<p>10.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jabke usne ek aag dekhi aur apne ghar walon se kaha ke &ldquo; zara thehro, maine ek aag dekhi hai, shayad ke tumhare liye ek-aad angara le aaon, ya is aag par mujhe (raaste ke mutaalik) koi rehnumayi (guidance) mil jaaye&rdquo;</p>

<p>11.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wahan pahuncha to pukara gaya &ldquo;Aey Moosa!</p>

<p>12.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Main hi tera Rubb hoon, jutiyan (shoes) utaar de, tu waadi e muqaddas Tuwa mein hai.</p>

<p>13.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur maine tujhko chun liya hai, sun jo kuch wahee kiya jata hai.</p>

<p>14.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Main hi Allah hoon, mere siwa koi khuda nahin hai, pas tu meri bandagi kar aur meri yaad ke liye namaz qayam kar.</p>

<p>15.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Qayamat ki ghadi zaroor aane wali hai, main uska waqt makhfi rakhna chahta hoon, taa-ke har mutanaffis apni saii(labours/koshish) ke mutabik badla paye.</p>

<p>16.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pas koi aisa shaks jo uspar iman nahin laata aur apni khwahish e nafs ka banda ban gaya hai tujhko us ghadi ki fikr se na roak de, warna tu halakat mein padh jayega.</p>

<p>17.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey Moosa, yeh tere haath mein kya hai?&rdquo;</p>

<p>18.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne jawab diya &ldquo;yeh meri laathi hai, ispar teik laga kar chalta hoon, is se apni bakriyon ke liye pattey jhadta hoon, aur bhi bahut se kaam hain jo is se leta hoon&rdquo;</p>

<p>19.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya &ldquo;phenk de isko Moosa&rdquo;.</p>

<p>20.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne phenk diya aur yakayak woh ek saanp (snake) thi jo daud raha tha.</p>

<p>21.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya &ldquo;pakad le isko aur darr nahin, hum isey phir waisa hi kardenge jaisi yeh thi.</p>

<p>22.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur zara apna haath apni bagal mein daba, chamakta hua niklega bagair kisi takleef ke, yeh dusri nishani hai.</p>

<p>23.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Is liye ke hum tujhey apni badi nishniyan dikane wale hain.</p>

<p>24.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ab tu Firoun ke paas jaa, woh sarkash ho gaya hai&rdquo;.</p>

<p>25.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne arz kiya &ldquo; parwardigar, mera seena khol de.</p>

<p>26.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mere kaam ko mere liye aasaan karde.</p>

<p>27.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur meri zubaan ki girah suljha de.</p>

<p>28.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Taa-ke log meri baat samajh sakein.</p>

<p>29.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mere liye mere apne kumbe (family) se ek wazir muqarrar karde.</p>

<p>30.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Haroon, jo mera bhai hai,</p>

<p>31.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Uske zariye se mera haath mazboot kar.</p>

<p>32.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur usko mere kaam mein shareek karde.</p>

<p>33.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hum khoob teri paaki bayan karein.</p>

<p>34.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur khoob tera charcha karein.</p>

<p>35.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tu hamesha hamare haal par nigraan raha hai&rdquo;.</p>

<p>36.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya &ldquo; diya gaya jo tu ne maanga aey Moosa.</p>

<p>37.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne phir ek martaba tujhpar ehsan kiya.</p>

<p>38.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yaad karo woh waqt jabke humne teri Maa ko ishara kiya, aisa ishara jo wahee ke zariye kiya jata hai.</p>

<p>39.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke is bacche ko sandook (box) mein rakh de aur sandook ko dariya mein chodh de, dariya isey saahil par phenk dega aur isey mera dushman aur is bacche ka dushman utha lega. Maine apni taraf se tujhpar muhabbat taari kardi aur aisa intizam kiya ke tu meri nigraani mein paala jaaye.</p>

<p>40.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yaad kar jabke teri behan chal rahi thi, phir jaa kar kehti hai, &ldquo;main tumhein uska pata doon jo is bacche ki parwarish acchi tarah kare?&rdquo; Is tarah humne tujhey phir teri Maa ke paas pahuncha diya taa-ke uski aankh thandi rahe aur woh ranjeeda na ho. Aur (yeh bhi yaad kar ke) tu ne ek shaks ko qatal kardiya tha, humne tujhey is phanday se nikala aur tujhey mukhtalif aazmaaishon se guzara aur tu Madiyan ke logon mein kai saal thehra raha. Phir ab theek apne waqt par tu aa gaya hai aey Moosa.</p>

<p>41.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Maine tujhey apne kaam ka bana liya hai.</p>

<p>42.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ja, tu aur tera bhai meri nishaniyon ke saath, aur dekho tum meri yaad mein taqseer (susti /negligence) na karna.</p>

<p>43.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jao tum dono Firoun ke paas ke woh sarkash ho gaya hai.</p>

<p>44.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Us se narmi ke saath baat karna, shayad ke woh naseehat qabool kare ya darr jaaye&rdquo;.</p>

<p>45.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dono ne arz kiya &ldquo; parwardigar, humein andesha hai ke woh humpar zyadati karega ya pil padega(treat us cruelly)&rdquo;</p>

<p>46.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya&rdquo; daro mat, main tumhare saath hoon, sab kuch sun raha hoon aur dekh raha hoon.</p>

<p>47.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jao uske paas aur kaho ke hum tere Rubb ke faristaade (messengers) hain, bani Israel ko hamare saath jaane ke liye chodh de aur unko takleef na de. Hum tere paas tere Rubb ki nishani lekar aaye hain aur salamati hai uske liye jo raah-e-raast ki pairwi kare.</p>

<p>48.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humko wahee (revelation) se bataya gaya hai ke azaab hai uske liye jo jhutlaye aur mooh moadey.&rdquo;</p>

<p>49.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;accha, to phir tum dono ka Rubb kaun hai aey Moosa?&rdquo;</p>

<p>50.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne jawab diya &ldquo;hamara Rubb woh hai jisne har cheez ko uski saakht bakshi(given distinctive form), phir usko raasta bataya&rdquo;</p>

<p>51.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun bola &ldquo;aur pehle jo nasalein (generations) guzar chuki hain unki phir kya haalat thi?&rdquo;</p>

<p>52.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;uska ilm mere Rubb ke paas ek nawishte (record) mein mehfooz hai, mera Rub na chukta hai na bhoolta hai&rdquo;.</p>

<p>53.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wahi jisne tumhare liye zameen ka farsh bichaya, aur usmein tumhare chalne ko raaste banaye, aur upar se pani barsaya, phir uske zariye se mukhtalif aqsam ki paidawaar nikali.</p>

<p>54.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Khao aur apne jaanwaron ko bhi charao, yaqeenan is mein bahut si nishaniyan hain aqal rakhne walon ke liye.</p>

<p>55.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Isi zameen se humne tumko paida kiya hai, isi mein hum tumhein wapas le jayenge aur isi se tumko dobara nikalenge.</p>

<p>56.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne Firoun ko apni sabhi nishaniyan dikayi magar woh jhutlaye chala gaya aur na maana.</p>

<p>57.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kehne laga &ldquo;aey Moosa, kya tu hamare paas is liye aaya hai ke apne jaadu ke zoar se humko hamare mulk se nikal bahar kare?</p>

<p>58.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Accha, hum bhi tere muqable mein waisa hi jaadu latey hain, tai karle kab aur kahan muqaabla karna hai, na hum is qarardaad se phirenge na tu Phiriyo , khule maidan mein saamne aaja&rdquo;.</p>

<p>59.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;jashn ka din tai hua, aur din chadhey log jama hon&rdquo;</p>

<p>60.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne palat kar apne saare hathkande jama kiye aur muqaable mein aa gaya.</p>

<p>61.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne (ain mauqe par giroh muqabil ko mukhatib karke) kaha &ldquo;shamat ke maaron, na jhooti tohmatein (falsehood) baandho Allah par, warna woh ek sakht azaab se tumhara sattyanaas kardega, jhoot jisne bhi ghada woh na-murad hua&rdquo;.</p>

<p>62.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh sunkar unke darmiyan ikhtilaf e raai ho gaya aur woh chupke chupke baham mashware karne lage.</p>

<p>63.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir-e-kaar kuch logon ne kaha ke &ldquo;yeh dono to mehaz jaadugar hain.Inka maqsad yeh hai ke apne jaadu ke zoar se tumko tumhari zameen se be-dakhal kardein aur tumhare misaali (ideal) tareeq-e-zindagi ka khatma kardein.</p>

<p>64.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Apni saari tadberein aaj ikatthi karlo aur eka karke maidan mein aao. Bas yeh samajhlo ke aaj jo gaalib raha wahi jeet gaya.&rdquo;</p>

<p>65.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jaadugar bole &ldquo;Moosa, tum phenkte ho ya pehle hum phenkein?&rdquo;</p>

<p>66.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;nahin, tumhi phenko&rdquo; yakayak unki rassiyan aur unki laathiyan unke jaadu ke zoar se Moosa ko daudti hui mehsoos hone lagi.</p>

<p>67.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur moosa apne dil mein darr gaya.</p>

<p>68.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne kaha &ldquo;mat darr, tu hi gaalib rahega.</p>

<p>69.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phenk jo kuch tere haath mein hai, abhi inki saari banawati cheezon ko ningle (swallow) jata hai, yeh jo kuch bana kar laye hain yeh to jaadugar ka fareb hai, aur jaadugar kabhi kamiyab nahin ho sakta, khwa kisi shaan se woh aaye&rdquo;.</p>

<p>70.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir ko yahi hua ke saare jaadugar sajde mein gira diye gaye aur pukar utthey &ldquo; maan liya humne Haroon aur Moosa ke Rubb ko&rdquo;.</p>

<p>71.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;tum iman le aaye qabl iske ke main tumhein iski ijazat deta? Maloom ho gaya ke yeh tumhara guru hai jisne tumhein jaadugari sikhayi thi. Accha ab main tumhare haath paon mukhalif simton (alternate sides) se katwata hoon aur khajoor ke tano(trunks) par tumko sooli deta hoon, phir tumhein pata chal jayega ke hum dono mein se kiska azaab zyada sakht aur dair pa hai&rdquo; (yani main tumhein zyada sakht saza de sakta hoon ya Moosa)</p>

<p>72.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jaadugaron (magicians) ne jawab diya &ldquo;qasam hai us zaat ki jisne humein paida kiya hai, yeh hargiz nahin ho sakta ke hum roshan nishaniyan saamne aa jaane ke baad bhi (sadaqat par) tujhey tarjeeh dein. Tu jo kuch karna chahe karle, tu zyada se zyada bas isi duniya ki zindagi ka faisla kar sakta hai.</p>

<p>73.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hum to apne Rubb par iman le aaye taa-ke woh hamari khatayein maaf karde, aur is jaadugari se jispar tu ne humein majboor kiya tha darguzar farmaye. Allah hi accha hai aur wahi baki rehne wala hai&rdquo;</p>

<p>74.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Haqeeqat yeh hai ke jo mujrin bankar apne Rubb ke huzoor haazir hoga uske liye jahannum hai jismein woh na jiyega na maarega.</p>

<p>75.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur jo uske huzoor momin ki haisiyat se haazir hoga, jisne neik amal kiye honge, aise sab logon ke liye buland darje hain.</p>

<p>76.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Sada bahaar baagh (gardens) hain jinke nichey nehrein beh rahi hongi Un mein woh hamesha rahenge.yeh jaza hai us shaks ki jo pakeezgi ikhtiyar kare.</p>

<p>77.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne Moosa par wahee ki ke ab raat-o-raat mere bandon ko lekar chal padh, aur unke liye samandar mein sukhi sadak (dry path) bana le, tujhe kisi ke taaqub ka zara khauf na ho aur na (samandar ke beech se guzarte huey) darr lage.</p>

<p>78.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Pichey se Frioun apne laskhar lekar pahucha aur phir samandar unpar chaa gaya jaisa ke chaa jaane ka haqq tha.</p>

<p>79.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne apni qaum ko gumraah hi kiya tha, koi saheeh rehnumayi nahin ki thi.</p>

<p>80.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aey bani Israel, humne tumko tumhare dushman se najaat di, aur Tur ke dayein jaanib tumhari haazri ke liye waqt muqarrar kiya aur tumpar manna o salwa (quails) utara.</p>

<p>81.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Khao hamara diya hua paak rizq aur isey kha kar sarkashi na karo warna tumpar mera gazab toot padega. Aur jispar mera gazab toota woh phir gir kar hi raha.</p>

<p>82.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Albatta jo tauba karle aur iman laye aur neik amal kare, phir seedha chalta rahe, uske liye main bahut darguzar karne wala hoon.</p>

<p>83.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur kya cheez tumhein apni qaum se pehle le aayi Moosa?</p>

<p>84.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne arz kiya &ldquo;woh bas mere pichey aa hi rahe hain. Main jaldi karke tere huzoor aa gaya hoon aey mere Rubb, taa-ke tu mujhse khush ho jaaye&rdquo;.</p>

<p>85.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya &ldquo;accha, to suno, humne tumhare pichey tumhari qaum ko aazmaish mein daal diya aur Saamri ne unhein gumraah kar dala&rdquo;</p>

<p>86.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa sakht gusse aur ranjj ki haalat mein apni qaum ki taraf palta. Jaakar usne kaha &ldquo;aey meri qaum ke logon, kya tumhare Rubb ne tumse acchey wadey nahin kiye thay? Kya tumhein din lag gaye hain? Ya tum apne Rubb ka gazab hi apne upar lana chahte thay ke tumne mujhse waada khilafi ki?&rdquo;</p>

<p>87.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;humne aap se waada khilafi kuch apne ikhtiyar se nahin ki. Maamla yeh hua ke logon ke zewarat ke boojh se hum ladh gaye thay aur humne bas unko phenk diya tha&rdquo; phir isi tarah Saamri ne bhi kuch dala.</p>

<p>88.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur unke liye ek bachde (shape of a calf) ki murat banakar nikal laya jis se bail (ox) ki si aawaz nikalti thi. Log pukar utthey &ldquo;yahi hai tumhara khuda aur Moosa ka khuda, Moosa isey bhool gaya&rdquo;</p>

<p>89.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kya woh dekhte na thay ke na woh unki baat ka jawab deta hai aur na unke nafa o nuksan ka kuch ikhtiyar rakhta hai?</p>

<p>90.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Haroon (Moosa ke aane se ) pehle hi unse keh chuka tha ke &ldquo;Logon, tum iski wajah se fitne (trial) mein padh gaye ho, tumhara Rubb to Rehman hai, pas tum meri pairwi karo aur meri baat maano.&rdquo;</p>

<p>91.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne us se kehdiya ke &ldquo;hum isi ki parastish karte rahenge jab tak ke Moosa wapas na aa jaaye&rdquo;</p>

<p>92.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa (qaum ko daatne ke baad Haroon ki taraf palta aur ) bola &ldquo; Haroon, tumne jab dekha tha ke yeh gumraah ho rahe hain,</p>

<p>93.&nbsp;&nbsp;&nbsp;&nbsp;&nbsp;&nbsp;&nbsp;&nbsp; To kis cheez ne tumhara haath pakda tha ke mere tareeqe par amal na karo? Kya tumne mere hukm ki khilaf-warzi ki?</p>

<p>94.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Haroon ne jawab diya &ldquo; aey meri Maa ke bete , meri daadi (beard) na pakad, na mere sar ke baal khench, mujhe is baat ka darr tha ke tu aa kar kahega tumne bani Israel mein phoot daal di aur meri baat ka paas na kiya&rdquo;</p>

<p>95.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;Aur Saamri, tera kya maamla hai?&rdquo;</p>

<p>96.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne jawab diya &ldquo; maine woh cheez dekhi jo in logon ko nazar na aayi, pas maine Rasool ke nakshe qadam se ek mutthi utha li aur usko daal diya, mere nafs ne mujhe kuch aisa hi sujhaya&rdquo;.</p>

<p>97.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha, &ldquo;accha to jaa, ab zindagi bhar tujhey yahi pukarte rehna hai ke mujhe na choona aur tere liye baaz-purs ka ek waqt muqarrar hai jo tujhse hargiz na taleyga aur dekh apne is khuda ko jispar tu richa (cherished so much) hua tha, ab hum usey jala daalenge aur reza reza karke dariya mein baha denge.</p>

<p>98.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Logon, tumhara khuda to bas ek hi Allah hai jiske siwa koi aur khuda nahin hai, har cheez par uska ilm haawi hai&rdquo;.</p>

<p>99.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Aey Muhammad), is tarah hum pichle guzre huey haalaat ki khabrein tumko sunate hain, aur humne khaas apne haan se tumko ek &ldquo;zikr&rdquo; (dars e naseehat) ata kiya hai.</p>

<p>100.&nbsp;&nbsp;&nbsp;&nbsp;&nbsp;&nbsp; Jo koi is se moah moadega woh qayamat ke din sakht baar e gunaah uthayega.</p>

<p>101.&nbsp;&nbsp;&nbsp;&nbsp;&nbsp;&nbsp; Aur aise sab log hamesha iske wabal mein giraftar rahenge, aur qayamat ke din unke liye (is jurm ki zimmedari ka boojh) bada takleef-de boojh hoga.</p>

<p>102.&nbsp;&nbsp;&nbsp;&nbsp;&nbsp;&nbsp; Us din jabke soor (trumphet) phoonka jayega aur hum mujrimon ko is haal mein gher layenge ke unki aankhein (dehshat ke maare) pathrayi hui hongi.</p>

<p>103.&nbsp;&nbsp;&nbsp;&nbsp;&nbsp;&nbsp; Aapas mein chupke chupke kahenge ke duniya mein mushkil hi se tumne koi dus(ten) din guzare honge.</p>

<p>104.&nbsp;&nbsp;&nbsp;&nbsp;&nbsp;&nbsp; Humein khoob maloom hai ke woh kya baatein kar rahe honge, (hum yeh bhi jaante hain ke) us waqt unmein se jo zyada se zyada mohtaat andaza lagane wala hoga woh kahega ke nahin, tumhari duniya ki zindagi bas ek din ki zindagi thi.</p>

<p>105.&nbsp;&nbsp;&nbsp;&nbsp;&nbsp;&nbsp; Yeh log tumse puchte hain ke aakhir us din yeh pahad(mountains) kahan chale jayenge? Kaho ke mera Rubb unko dhool banakar uda dega.</p>

<p>106.&nbsp;&nbsp;&nbsp;&nbsp;&nbsp;&nbsp; Aur zameen ko aisa humwar chatiyal maidan bana dega (empty level plain),</p>

<p>107.&nbsp;&nbsp;&nbsp;&nbsp;&nbsp;&nbsp; Ke is mein tum koi bal aur salwat (curve or crease) na dekhoge.</p>

<p>108.&nbsp;&nbsp;&nbsp;&nbsp;&nbsp;&nbsp; Us roz sab log munadi (summoner /pukarne wale) ki pukar par seedhe chale aayenge, koi zara akad na dikha sakega aur aawazein rehman ke aage dub jayengi , ek sar-sarahat ke siwa tum kuch na sunoge.</p>

<p>109.&nbsp;&nbsp;&nbsp;&nbsp;&nbsp;&nbsp; Us roz shafaa-at (intercession) kaargar na hogi, illa yeh ke kisi ko rehman iski ijazat de aur uski baat sunna pasand kare.</p>

<p>110.&nbsp;&nbsp;&nbsp;&nbsp;&nbsp;&nbsp; Woh logon ka agla pichla sub haal jaanta hai aur dusron ko iska poora ilm nahin hai.</p>

<p>111.&nbsp;&nbsp;&nbsp;&nbsp;&nbsp;&nbsp; Logon ke sar us hayyul qayyum (zinda aur qayam) ke aage jhuk jayenge. Na-murad hoga jo us waqt kisi zulm ka baar (boojh) -e-gunaah uthaye huey ho.</p>

<p>112.&nbsp;&nbsp;&nbsp;&nbsp;&nbsp;&nbsp; Aur kisi zulm ya haqq talafi ka khatra na hoga us shaks ko jo neik amal kare aur iske saath woh momin bhi ho.</p>

<p>113.&nbsp;&nbsp;&nbsp;&nbsp;&nbsp;&nbsp; Aur (aey Muhammad) isi tarah humne isey Quran e arabi bana kar naazil kiya hai aur is mein tarah tarah se tambihaat (warnings) ki hain shayad ke yeh log kajhrawi (perverseness) se bachein ya in mein kuch hosh ke aasaar is ki badaulat paida hon.</p>

<p>114.&nbsp;&nbsp;&nbsp;&nbsp;&nbsp;&nbsp; Pas baala o bartar hai Allah, baadshah e haqiqi. Aur dekho, Quran padhne mein jaldi na kiya karo jabtak ke tumhari taraf uski wahee takmeel ko na pahunch jaaye, aur dua karo ke aey parwardigar mujhe mazeed ilm ata kar,</p>

<p>115.&nbsp;&nbsp;&nbsp;&nbsp;&nbsp;&nbsp; Humne is se pehle Adam ko ek hukm diya tha, magar woh bhool gaya aur humne us mein azm (determination/firm resolve) na paya.</p>

<p>116.&nbsp;&nbsp;&nbsp;&nbsp;&nbsp;&nbsp; Yaad karo woh waqt jabke humne Farishton se kaha tha ke Adam ko sajda karo, woh sab to sajda kar gaye, magar ek iblis tha ke inkar kar baitha.</p>

<p>117.&nbsp;&nbsp;&nbsp;&nbsp;&nbsp;&nbsp; Ispar humne Adam se kaha ke &ldquo;dekho, yeh tumhara aur tumhari biwi ka dushman hai, aisa na ho ke yeh tumhein jannat se nikalwa de aur tum museebat mein padh jao.</p>

<p>118.&nbsp;&nbsp;&nbsp;&nbsp;&nbsp;&nbsp; Yahan to tumhein yeh aasaishein (facilities) haasil hain ke na bhuke nange rehte ho,</p>

<p>119.&nbsp;&nbsp;&nbsp;&nbsp;&nbsp;&nbsp; Na pyas aur dhoop tumhein satati hai&rdquo;</p>

<p>120.&nbsp;&nbsp;&nbsp;&nbsp;&nbsp;&nbsp; Lekin shaytan ne usko phuslaya, kehne laga &ldquo;Adam, bataun tumhein woh darakht jis se abadi zindagi aur la-zawal (everlasting) sultanat haasil hoti hai?&rdquo;</p>

<p>121.&nbsp;&nbsp;&nbsp;&nbsp;&nbsp;&nbsp; Aakhir e kaar woh dono (miyan biwi) us darakht ka phal kha gaye, natija yeh hua ke fawran hi unke satr (nakedness) ek dusre ke aage khul gaye aur lage dono apne aap ko jannat ke patton se dhankne. Adam ne apne Rubb ki nafarmani ki aur raah-e-raast se bhatak gaya.</p>

<p>122.&nbsp;&nbsp;&nbsp;&nbsp;&nbsp;&nbsp; Phir uske Rubb ne usey barguzida kiya aur uski tauba qabool karli aur usey hidayat bakshi.</p>

<p>123.&nbsp;&nbsp;&nbsp;&nbsp;&nbsp;&nbsp; Aur farmaya &ldquo;tum dono (fareeq, yaani Insan aur shaytan) yahan se utar jao, tum ek dusre ke dushman rahoge. Ab agar meri taraf se tumhein koi hidayat pahunche to jo koi meri us hidayat ki pairwi karega woh na bhatkega na badbakhti mein mubtala hoga.</p>

<p>124.&nbsp;&nbsp;&nbsp;&nbsp;&nbsp;&nbsp; Aur jo mere &ldquo;zikr&rdquo; (dars e naseehat) se mooh moadega uske liye duniya mein tangg zindagi hogi aur qayamat ke roz hum usey andha utayenge&rdquo;.</p>

<p>125.&nbsp;&nbsp;&nbsp;&nbsp;&nbsp;&nbsp; Woh kahega &ldquo;parwardigar, duniya mein to main ankhon wala tha, yahan mujhe andha kyun uthaya?&rdquo;</p>

<p>126.&nbsp;&nbsp;&nbsp;&nbsp;&nbsp;&nbsp; Allah taala farmayega &ldquo;haan, isi tarah tu hamari aayaat ko, jabke woh tere paas aayi thi, tu ne bhula diya tha usi tarah aaj tu bhulaya jaa raha hai&rdquo;</p>

<p>127.&nbsp;&nbsp;&nbsp;&nbsp;&nbsp;&nbsp; Is tarah hum hadd se guzarne wale aur apne Rubb ki aayaat na maanne wale ko (duniya mein ) badla dete hain aur aakhirat ka azaab zyada sakht aur zyada dair pa hai (more lasting).</p>

<p>128.&nbsp;&nbsp;&nbsp;&nbsp;&nbsp;&nbsp; Phir kya in logon ko (tareekh ke is sabaq se) koi hidayat na mili ke inse pehle kitni hi qaumon ko hum halaak kar chuke hain jinki (barbaad shuda) bastiyon mein aaj yeh chalte phirte hain? Dar haqeeqat is mein bahut si nishaniyan hain un logon ke liye jo aqal e saleem rakhne wale hain.</p>

<p>129.&nbsp;&nbsp;&nbsp;&nbsp;&nbsp;&nbsp; Agar tere Rubb ki taraf se pehle ek baat tai na kardi gayi hoti aur mohlat ki ek muddat muqarrar na ki jaa chuki hoti to zaroor inka bhi faisla chuka diya jata.</p>

<p>130.&nbsp;&nbsp;&nbsp;&nbsp;&nbsp;&nbsp; Pas (aey Muhammad), jo baatein yeh log banate hain unpar sabr karo, aur apne Rubb ki hamd o sana ke saath uski tasbeeh karo Suraj nikalne se pehle aur guroob hone se pehle, aur raat ke auqat mein bhi tasbeeh karo aur din ke kinaron par bhi, shayad ke tum raazi ho jao.</p>

<p>131.&nbsp;&nbsp;&nbsp;&nbsp;&nbsp;&nbsp; Aur nigaah utha kar bhi na dekho duniyavi zindagi ki us shaan o shaukat ko jo humne in mein se mukhtalif qisam ke logon ko de rakkhi hai, woh to humne unhein aazmaish mein daalne ke liye di hai, aur tere Rubb ka diya hua rizq e halal hi behtar aur paaindatar (more lasting) hai.</p>

<p>132.&nbsp;&nbsp;&nbsp;&nbsp;&nbsp;&nbsp; Apne ehal o ayal (member of your family) ko namaz ki talkeen karo aur khud bhi iske paband raho, hum tumse koi rizq nahin chahte, rizq to hum hi tumhein de rahe hain aur anjaam ki bhalayi taqwa hi ke liye hai.</p>

<p>133.&nbsp;&nbsp;&nbsp;&nbsp;&nbsp;&nbsp; Woh kehte hain ke yeh shaks apne Rubb ki taraf se koi nishani (mojaza) kyun nahin laata? Aur kya inke paas agle saheefon ki tamaam taleemat ka bayan e wazeh nahin aa gaya?</p>

<p>134.&nbsp;&nbsp;&nbsp;&nbsp;&nbsp;&nbsp; Agar hum uske aane se pehle inko kisi azaab se halaak kardete to phir yahi log kehte ke aey hamare parwardigar, tu ne hamare paas koi Rasool kyun na bheja ke zaleel o ruswa hone se pehle hi hum teri aayaat ki pairwi ikhtiyar karlete.</p>

<p>135.&nbsp;&nbsp;&nbsp;&nbsp;&nbsp;&nbsp; (Aey Muhammad) inse kaho, har ek anjaam e kaar ke intezar mein hai, pas ab muntazir raho, anqareeb tumhein maloom ho jayega ke kaun seedhi raah chalne wale hain aur kaun hidayat-yafta (rightly guided) hain.</p></p>
                    </div>
                </div>
            </div>
        </div>


        <footer class="footer footer-default" style="position: fixed; bottom: 0px; width: 100%;">
            <div class="container">
              <div class="footer-partone">
              <strong>Transliteration By <a href="https://www.facebook.com/zulfikar.shaikh.52" > Zulfikar Shaikh </a></strong>
                </div>
                <div class="footer-parttwo">
                  
                    &copy;
                    <script>
                        document.write(new Date().getFullYear())
                    </script> | Designed by
                    <a href="https://www.facebook.com/PashaAbdulWaheed/" >Abdul Waheed</a>
                    
                </div>
            </div>
        </footer>
    </div>

</body>


   <!--   Core JS Files   -->
   <script src="../frontend/js/core/jquery.3.2.1.min.js" type="text/javascript"></script>
   <script src="../frontend/js/core/popper.min.js" type="text/javascript"></script>
   <script src="../frontend/js/core/bootstrap.min.js" type="text/javascript"></script>
   <!--  Plugin for Switches, full documentation here: http://www.jque.re/plugins/version3/bootstrap.switch/ -->
   <script src="../frontend/js/plugins/bootstrap-switch.js"></script>
   <!--  Plugin for the Sliders, full documentation here: http://refreshless.com/nouislider/ -->
   <script src="../frontend/js/plugins/nouislider.min.js" type="text/javascript"></script>
   <!--  Plugin for the DatePicker, full documentation here: https://github.com/uxsolutions/bootstrap-datepicker -->
   <script src="../frontend/js/plugins/bootstrap-datepicker.js" type="text/javascript"></script>
   <!-- Control Center for Now Ui Kit: parallax effects, scripts for the example pages etc -->
   <script src="../frontend/js/now-ui-kit9f1e.js?v=1.1.0" type="text/javascript"></script>


<script>
    $(document).ready(function(){
    
    var time = setInterval(alertFunc, 1);
    function alertFunc(){
      var stateValue = $("#cknm").is(":checked") ? $("#cknm").val() : 'off';
      if(stateValue == 'on'){
        $('#nightcolorheading').css("color","white");
        $('#nightcolor').removeClass("bg-white").addClass( "bg-default" );
        $('.section').css("background","#142634");
        $('body').css("background","#142634");
        $('#contentpara').css("color", "white");
        $('.footer').css("background","#888");
        
      }
      else{
        $('#nightcolorheading').css("color","black");
        $('#nightcolor').removeClass("bg-default").addClass( "bg-white" );
        $('.section').css("background","white");
        $('body').css("background","white");
        $('#contentpara').css("color", "black");
        $('.footer').css("background","#f2f2f2");
      }
    
    
    }
    
    });
    </script>


<!-- Mirrored from www.quranromanurdu.com/chapter/20 by HTTrack Website Copier/3.x [XR&CO'2014], Mon, 22 Jan 2024 19:00:59 GMT -->
</html>