<!DOCTYPE html>
<html lang="en">
  
<!-- Mirrored from www.quranromanurdu.com/chapter/11 by HTTrack Website Copier/3.x [XR&CO'2014], Mon, 22 Jan 2024 19:00:57 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
    <meta name=”description” content=”Quran Roman Urdu Transliteration”/>
    <meta name="keywords" content="Quran Roman Urdu Transliteration, Read Quran in Roman Urdu Translation,Quran, Quran urdu, urdu quran, quran, koran, Transliteration, muslim, islam, Allah,al quran terjemahan, quran translation in urdu, sahih international, quran in english pdf, quran defination, quran in urdu,read quran in urdu,quran with urdu translation word by word, pakistani quran app, quran in urdu only, the holy quran app, full quran with urdu translation para 1 to 30, tafseer ibn kaseer in roman urdu, urdu translation in roman script, quran verses in roman urdu, quran with urdu translation, search quran">
    <meta name="google" content="notranslate" />
    <meta http-equiv=”Content-Type” content=”text/html; charset=UTF-8”/>
      <meta charset="utf-8" />
      <link rel="apple-touch-icon" sizes="76x76" href="../frontend/img/apple-icon.html">
      <link rel="icon" type="image/png" href="../frontend/img/icon.jpg">
      <link rel="shortcut icon" href="../frontend/img/icon.jpg" type="image/x-icon" >
      <meta http-equiv="X-UA-Compatible" content="IE=edge,chrome=1" />
    <meta property="og:url"           content="../index.html" />
    <meta property="og:type"          content="website" />
    <meta property="og:title"         content="Quran Roman Urdu Transliteration" />
    <meta property="og:description"   content="Read Quran in Roman Urdu Transliteration" />
    <meta property="og:image"         content="../frontend/assets/img/quranbanner.html" />
    <meta name="twitter:card" content="summary" >
    <meta name="twitter:title" content="Quran Roman Urdu Transliteration" >
    <meta name="twitter:description" content="Read Quran in Roman Urdu Transliteration" >
    <meta name="twitter:image" content="../frontend/img/quranbanner.png" >
    <meta name="twitter:image:width" content="200" >
    <meta name="twitter:image:height" content="200" >
  
      <title>Quran Roman Urdu</title>
      <meta content='width=device-width, initial-scale=1.0, maximum-scale=1.0, user-scalable=0, shrink-to-fit=no' name='viewport' />
      <!--     Fonts and icons     -->
      <link href="https://fonts.googleapis.com/css?family=Montserrat:400,700,200" rel="stylesheet" />
      <link rel="stylesheet" href="../../maxcdn.bootstrapcdn.com/font-awesome/latest/css/font-awesome.min.css" />
      <!-- CSS Files -->
      <link href="../frontend/css/bootstrap.min.css" rel="stylesheet" />
      <link href="../frontend/css/now-ui-kit9f1e.css?v=1.1.0" rel="stylesheet" />
      <!-- CSS Just for demo purpose, don't include it in your project -->
      <link href="../frontend/css/demo.css" rel="stylesheet" />
      <link href="../frontend/css/style.css" rel="stylesheet" />
      <script type="text/javascript">
         function showcontent(number){
            
            var url = '_id.html';
            url = url.replace(':id',number);
            window.location = url
            
                        
      }
      </script>


  </head>

  <body class="profile-page sidebar-collapse">
    <!-- Navbar -->
    <nav class="navbar navbar-expand-lg bg-primary fixed-top navbar-transparent " color-on-scroll="400">
       <div class="container">
          <div class="dropdown button-dropdown">
             <a href="#" class="dropdown-toggle" id="navbarDropdown" data-toggle="dropdown">
             <span class="button-bar"></span>
             <span class="button-bar"></span>
             <span class="button-bar"></span>
             </a>
             <div class="dropdown-menu" aria-labelledby="navbarDropdown">
                <a class="dropdown-header">Menu</a>
             <a class="dropdown-item" href="../dawrah.html">Dawrah</a>
             <a class="dropdown-item" href="../Taharat.html">Taharat Kai Masail</a>
             <a class="dropdown-item" href="../Asma.html">Asma Ul Husna</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Have an issue</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Any Suggestion?</a>
             </div>
          </div>
          <div class="navbar-translate">
             <a class="navbar-brand" href="#" rel="tooltip" title="Quran Roman Urdu" data-placement="bottom" >
             Quran
             </a>
             <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
             <span class="navbar-toggler-bar bar1"></span>
             <span class="navbar-toggler-bar bar2"></span>
             <span class="navbar-toggler-bar bar3"></span>
             </button>
          </div>
          <div class="collapse navbar-collapse justify-content-end" id="navigation" data-nav-image="https://www.quranromanurdu.com/frontend/img/bg5.jpg">
             <ul class="navbar-nav">
             
               <li class="nav-item">
                  <a class="nav-link" href="../Taharat.html">Taharat Kai Masail</a>
               </li>
               <li class="nav-item">
                  <a class="nav-link" href="../Asma.html">Sura Al-Mulk</a>
               </li>
                <li class="nav-item">
                <a class="nav-link" href="../dawrah.html">Dawrah</a>
                </li>
                <li class="nav-item">
                   <a class="nav-link" href="#" data-toggle="modal" data-target="#myModal">Any Suggestion ?</a>
                </li>
                <li class="nav-item">
                  <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http://quranromanurdu.com" target="_blank">
                     <i class="fa fa-facebook-square"></i>
                     <p class="d-lg-none d-xl-none">Facebook</p>
                  </a>
               </li>
                <li class="nav-item">
                   <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com" target="_blank">
                      <i class="fa fa-twitter"></i>
                      <p class="d-lg-none d-xl-none">Twitter</p>
                   </a>
                </li>

                
             </ul>
          </div>
       </div>
    </nav>
    <!-- End Navbar -->
    <!-- Modal Core -->
    <div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true">
       <div class="modal-dialog">
          <div class="modal-content" id="modal-content">
             <div class="modal-header">
                <button type="button" class="close" data-dismiss="modal" aria-hidden="true">&times;</button>
                <h4 class="modal-title" id="myModalLabel">Leave us a Message</h4>
             </div>
             <div class="modal-body" id="modal-body">
                <h5>Name</h5>
                <div class="">
                   <div class="input-group">
                      <input type="text" class="form-control" placeholder="Eg. Abdul" id="name">
                      <span class="input-group-addon">
                      <i class="now-ui-icons users_single-02"></i>
                      </span>
                   </div>
                </div>
                <h5>Email Address <span id="emailrequired" style="color:red;font-size: 12px; display: none;">required</span></h5>
                <div class="">
                   <div class="form-group" id="emaildivcolor">
                      <input type="text" placeholder="Eg. abdul@example.com" class="form-control form-control-success" id="email">
                   </div>
                </div>
                <h5>How can we Help you?</h5>
                <textarea class="form-control" placeholder="Here can be your nice text" rows="5" id="message"></textarea>
             </div>
             <div class="modal-footer">
                <button type="button" class="btn btn-default btn-simple" data-dismiss="modal">Close</button>
                <button type="button" class="btn btn-info btn-simple" id="sendmail">Send</button>
             </div>
          </div>
       </div>
    </div>
    <!-- End Modal Core -->
 
 
        <!-- Navbar -->
    <nav class="navbar navbar-expand-lg bg-white fixed-top" id="nightcolor">
        <div class="container">
            <div class="navbar-translate">
                <a class="navbar-brand" href="#" rel="tooltip" title="Quran Urdu Transliteration" data-placement="bottom" >
                    Chapter - 11
                </a>
               
                <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
                    <span class="navbar-toggler-bar bar1"></span>
                    <span class="navbar-toggler-bar bar2"></span>
                    <span class="navbar-toggler-bar bar3"></span>
                </button>
            </div>
          
            <div class="collapse navbar-collapse justify-content-end" id="navigation" data-nav-image="../frontend/img/bg5.jpg">

                <ul class="navbar-nav">
                    <li class="">
                        <a class="nav-link" href="#">
                            <p >Night Mode</p>
                        </a>
                    </li>
                    <li class="">
                        <a class="nav-link" href="#">
                            <p>
                              <input type="checkbox" id="cknm" name="checkbox" class="bootstrap-switch" data-on-label="ON" data-off-label="OFF">
                            </p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http%3A//quranromanurdu.com/chapter.php?number=11" target="_blank">
                            <i class="fa fa-facebook-square"></i>
                            <p class="d-lg-none d-xl-none">Facebook</p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com/chapter.php?number=11" target="_blank">
                            <i class="fa fa-twitter"></i>
                            <p class="d-lg-none d-xl-none">Twitter</p>
                        </a>
                    </li>


                </ul>
            </div>
        </div>
    </nav>
    <!-- End Navbar -->
    <div class="wrapper">




        <div class="section">
            <div class="container" style="max-width: 1300px;">

                <div class="rows">
                    <div class="col-md-6 ml-auto mr-auto">
                        <h2 class="title text-center" id="nightcolorheading">Hud</h2>
                      
                    </div>
                    <!-- Chapter content -->
                    <div class="col-md-10 ml-auto mr-auto" id="contentpara" style="font-size: 20px;">
                      <p> <p>Allah ke naam se jo Rehman o Raheem hai</p>

<p>1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Alif Laam Raa. Farmaan hai , jiski aayatein pukhta aur mufassal irshad hui hain, ek dana(wise) aur bakhabar hasti ki taraf se.</p>

<p>2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke tum na bandagi karo magar sirf Allah ki. Main uski taraf se tumko khabardaar karne wala bhi hoon aur basharat dene wala bhi.</p>

<p>3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur yeh ke tum apne Rubb se maafi chaho aur uski taraf palat aao to woh ek khaas muddat tak tumko accha samaan e zindagi dega aur har sahib-e-fazl ko uska fazl ata karega. Lekin agar tum mooh pherte ho to main tumhare haqq mein ek badey haulnaak din ke azaab se darta hoon.</p>

<p>4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tum sabko Allah ki taraf palatna hai aur woh sab kuch kar sakta hai.</p>

<p>5.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dekho! Yeh log apne seeno ko moadte hain taa-ke us se chup jayein. Khabardaar! Jab yeh kapdon se apne aap ko dhampte hain Allah unke chupe ko bhi jaanta hai aur khule ko bhi.Woh to un bhedon se bhi waqif hai jo seeno mein hain.</p>

<p>6.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Zameen mein chalne wala koi jaandaar aisa nahin hai jiska rizq Allah ke zimme na ho aur jiske mutaaliq woh na jaanta ho ke kahan woh rehta hai aur kahan woh sompa jata hai, sab kuch ek saaf daftar mein darj hai.</p>

<p>7.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur wahi hai jisne aasmano aur zameen ko chey (six) dino mein paida kiya jabke is se pehle uska arsh pani par tha taa-ke tumko aazma kar dekhe tum mein kaun behtar amal karne wala hai. Ab agar (aey Muhammad) tum kehte ho ke logon, marne ka baad tum dobara uthaye jaaoge, to munkireen fawran bol uthte hain ke yeh to sareeh jaadugari hai.</p>

<p>8.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur agar hum ek khaas muddat tak unki saza ko taalte hain to woh kehne lagte hain ke aakhir kis cheez ne usey roak rakkha hai? Suno! Jis roz us saza ka waqt aa gaya to woh kisi ke phere na phir sakega aur wahi cheez unko aa gheregi jiska woh mazaaq uda rahe hain.</p>

<p>9.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Agar kabhi hum Insan ko apni rehmat se nawazne ke baad phir us se mehroom kardete hain to woh mayous hota hai aur nashukri karne lagta hai.</p>

<p>10.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur agar us museebat ke baad jo uspar aayi thi hum usey niyamat ka maza chakhate hain to kehta hai mere to saare daliddar (ills /sakhtiyan) paar ho gaye, phir woh phoola nahin samata aur akadne lagta hai</p>

<p>11.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Is aieb se paak agar koi hain to bas woh log jo sabr karne wale hain aur neikokar hain aur wahi hain jinke liye darguzar bhi hai aur bada ajar bhi.</p>

<p>12.&nbsp;&nbsp;&nbsp;&nbsp;&nbsp;&nbsp;&nbsp;&nbsp; To aey paigambar! Kahin aisa na ho ke tum un cheezon mein se kisi cheez ko (bayan karne se) chodh do jo tumhari taraf wahee ki jaa rahi hai. Aur is baat par dil tangg ho ke woh kahenge &ldquo;is shaks par koi khazana kyun na utara gaya&rdquo; ya yeh ke &ldquo;iske saath koi farishta kyun na aaya&rdquo;. Tum to mehaz khabardaar karne wale ho, aage har cheez ka hawaladaar Allah hai.</p>

<p>13.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kya yeh kehte hain ke paigmbar ne yeh kitaab khud ghadh li hai? Kaho, &ldquo;accha yeh baat hai to is jaisi ghadi hui dus suratein tum bana lao aur Allah ke siwa aur jo jo (tumhare mabood) hain unko madad ke liye bula sakte ho to bula lo agar tum (unhein mabood samajhne mein) sacche ho.</p>

<p>14.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ab agar woh (tumhare mabood) tumhari madad ko nahin pahunchte to jaan lo ke yeh Allah ke ilm se naazil hui hai aur yeh ke Allah ke siwa koi haqiqi mabood nahin hai phir kya tum (is amr e haqq ke aage) sar-e-tasleem kham (surrender) karte ho?&rdquo;</p>

<p>15.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jo log bas isi duniya ki zindagi aur iski khush numaiyon ke taalib hote hain unki kaarguzari ka sara phal hum yahin unko de dete hain aur is mein unke saath koi kami nahin ki jati.</p>

<p>16.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Magar aakhirat mein aise logon ke liye aag ke siwa kuch nahin hai. (Wahan maloom ho jayega ke) jo kuch unhon ne duniya mein banaya woh sab maliyameit (worthless) hoga aur ab unka saara kiya dhara mehaz baatil hai.</p>

<p>17.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir bhala woh shaks jo apne Rubb ki taraf se ek saaf shahadat(evidence) rakhta tha, iske baad ek gawah bhi parwardigar ki taraf se (is shahadat ki taeed mein) aa gaya, aur pehle Moosa ki kitaab rehnuma aur rehmat ke taur par aayi hui bhi maujood thi (kya woh bhi duniya paraston ki tarah is se inkar kar sakta hai?) Aise log to ispar iman hi layenge. Aur Insani girohon mein se jo koi iska inkar kare to uske liye jis jagah ka waada hai woh dozakh hai. Pas (aey paigambar) , tum is cheez ki taraf se kisi shakk mein na padna, yeh haqq hai tumhare Rubb ki taraf se magar aksar log nahin maante.</p>

<p>18.&nbsp;&nbsp;&nbsp;&nbsp;&nbsp;&nbsp;&nbsp;&nbsp; aur us shaks se badh kar zalim aur kaun hoga jo Allah par jhoot ghaday? Aise log apne Rubb ke huzoor pesh honge aur gawah shahadat denge ke yeh hain woh log jinhon ne apne Rubb par jhoot ghada tha. Suno! khuda ki laanat hai zalimon par.</p>

<p>19.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Un zalimon par jo khuda ke raaste se logon ko roakte hain, uske raaste ko teda karna chahte hain aur aakhirat ka inkar karte hain.</p>

<p>20.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Woh zameen mein Allah ko bebas karne wale na thay aur na Allah ke muqable mein koi unka haami (protector) tha. Unhein ab dohra (double) azaab diya jayega. Woh na kisi ki sun hi sakte thay aur na khud hi unhein kuch soojhta tha.</p>

<p>21.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh woh log hain jinhon ne apne aap ko khud ghaate (nuksan) mein dala aur woh sab kuch unse khoya gaya jo unhon ne ghadh rakkha tha.</p>

<p>22.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Naguzeer hai ke wahi aakhirat mein sabse badhkar ghaate (nuksaan) mein rahein.</p>

<p>23.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Rahe woh log jo iman laye aur jinhon ne neik amal kiye aur apne Rubb hi ke hokar rahe, to yaqeenan woh jannati log hain aur jannat mein woh hamesha rahenge.</p>

<p>24.&nbsp;&nbsp;&nbsp;&nbsp;&nbsp;&nbsp;&nbsp;&nbsp; In dono fareeqon ki misaal aisi hai jaise ek aadmi to ho andha behra aur dursa ho dekhne aur sunne wala. Kya yeh dono yaksan ho sakte hain? Kya tum (is misaal se) koi sabaq nahin lete?</p>

<p>25.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (aur aise hi halaat thay jab) humne Nooh ko uski qaum ki taraf bhejha tha. (Usne kaha) &ldquo; main tum logon ko saaf saaf kahbardaar karta hoon,</p>

<p>26.&nbsp;&nbsp;&nbsp;&nbsp;&nbsp;&nbsp;&nbsp;&nbsp; ke Allah ke siwa kisi ki bandagi na karo, warna mujhe andesha hai ke tumpar ek roz dardnaak azaab aayega.&rdquo;</p>

<p>27.&nbsp;&nbsp;&nbsp;&nbsp;&nbsp;&nbsp;&nbsp;&nbsp; jawab mein uski qaum ke sardar, jinhon ne uski baat maanne se inkar kiya tha, bole &ldquo; hamari nazar mein to tum iske siwa kuch nahin ho ke bas ek Insan ho hum jaise, aur hum dekh rahe hain ke hamari qaum mein se bas un logon ne jo hamare haan arazil thay (adna darje / lowliest) be-soochey samjhey tumhari pairwi ikhtiyar karli hai. Aur hum koi cheez bhi aisi nahin paatey jis mein tum log humse kuch badhey huey ho. Balke hum to tumhein jhoota samajhte hain&rdquo;.</p>

<p>28.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne kaha &ldquo;aey biradran e qaum, zara socho to sahih ke agar main apne Rubb ki taraf se ek khuli shahadat par qayam tha aur phir usne mujhko apni khaas rehmat se bhi nawaz diya, magar woh tumko nazar na aayi, to aakhir hamare paas kya zariya hai ke tum maanna na chaho aur hum zabardasti usko tumhare sar chapaik dein?</p>

<p>29.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey biradran e qaum, main is kaam par tumse koi maal nahin maangta , mera ajar to Allah ke zimme hai aur main un logon ko dhakke dene se bhi raha jinhon ne meri baat maani hai. Woh aap hi apne Rubb ke huzoor jaane wale hain magar main dekhta hoon ke tum log jihalat barat rahe ho.</p>

<p>30.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey qaum, main in logon ko dhutkaar doon to khuda ki pakad se kaun mujhe bachane aayega? Tum logon ki samajh mein kya itni baat bhi nahin aati?</p>

<p>31.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur main tumse nahin kehta ke mere paas Allah ke khazane hain, na yeh kehte hoon ke main gaib ka ilm rakhta hoon, na yeh mera dawa hai ke main farishta hoon aur yeh bhi main nahin keh sakta ke jin logon ko tumhari aankhein hikarat se dekhti hain unhein Allah ne koi bhalayi nahin di. Unke nafs ka haal Allah hi behtar jaanta hai. Agar main aisa kahoon to zalim honga&rdquo;.</p>

<p>32.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir e kaar un logon ne kaha ke &ldquo; aey Nooh, tumne humse jhagda kiya aur bahut karliya ab to bas woh azaab le aao jiski tum humein dhamki dete ho agar sacche ho&rdquo;.</p>

<p>33.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh ne jawab diya,&ldquo; woh to Allah hi layega , agar chahega, aur tum itna bal-boota nahin rakhte ke isey roak do.</p>

<p>34.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ab agar main tumhari kuch khair khwahi karna bhi chahoon to meri khair khwahi tumhein koi faiyda nahin de sakti jabke Allah hi ne tumhein bhatka dene ka irada karliya ho. Wahi tumhara Rubb hai aur usi ki taraf tumhein palatna hai&rdquo;.</p>

<p>35.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Aey Muhammad),kya yeh log kehte hain ke is shaks ne yeh sab kuch khud ghadh(forged) liya hai?Inse kaho &ldquo; agar maine yeh khud ghada hai to mujhpar apne jurm ki zimmedari hai, aur jo jurm tum kar rahe ho uski zimmedari se main bari hoon.&rdquo;</p>

<p>36.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh par wahee ki gayi ke tumhari qaum mein se jo log iman laa chuke bas woh laa chuke, ab koi maanne wala nahin hai. Inke kartooton par ghum khana chodo.</p>

<p>37.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur hamari nigraani mein hamari wahee ke mutabiq ek kashti banani shuru kardo. Aur dekho, jin logon ne zulm kiya hai unke haqq mein mujhse koi sifarish na karna. Yeh saare ke saare ab doobne wale hain.</p>

<p>38.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh kashti bana raha tha aur uski qaum ke sardaron mein se jo koi uske paas se guzarta tha woh uska mazaaq udata tha. Usne kaha &ldquo; agar tum humpar haste ho to hum bhi tumpar hass rahe hain.</p>

<p>39.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Anqareeb tumhein khud maloom ho jayega ke kis par woh azaab aata hai jo usey ruswa kardega, aur kispar woh balaa toot padti hai jo taaley nahin taleygi&rdquo;.</p>

<p>40.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yahan tak ke jab hamara hukm aa gaya aur woh tannoor (oven) ubal pada. To humne kaha &ldquo; har qisam ke jaanwaron ka ek ek joda kashti mein rakh lo , apne ghar walon ko bhi siwaye un ashkaas ke jinki nishaan-dahi pehle ki jaa chuki hai is mein sawaar kara do, aur un logon ko bhi bitha lo jo iman laye hain&rdquo;. Aur thode hi log thay jo Nooh ke saath iman laye thay.</p>

<p>41.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh ne kaha &ldquo;sawaar ho jao is mein , Allah hi ke naam se hai iska chalna bhi aur iska theharna bhi. Mera Rubb bada gafoor o raheem hai&rdquo;.</p>

<p>42.&nbsp;&nbsp;&nbsp;&nbsp;&nbsp;&nbsp;&nbsp;&nbsp; kashti un logon ko liye chali jaa rahi thi aur ek ek mauj pahad ki tarah uth rahi thi. Nooh ka beta door faasle par tha, Nooh ne pukar kar kaha &ldquo;beta , hamare saath sawaar hoja, kafiron ke saath na reh.&rdquo;</p>

<p>43.&nbsp;&nbsp;&nbsp;&nbsp;&nbsp;&nbsp;&nbsp;&nbsp; usne palat kar jawab diya &ldquo;main abhi ek pahad par chadha jata hoon jo mujhe pani se bacha lega&rdquo;. Nooh ne kaha, aaj koi cheez Allah ke hukm se bachane wali nahin hai siwaye iske ke Allah hi kisi par reham farmaye&rdquo;. Itne mein ek mauj dono ke darmiyan hayal ho gayi aur woh bhi doobne walon mein shamil ho gaya.</p>

<p>44.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hukum hua &ldquo;aey zameen, apna saara pani ningal jaa aur aey aasmaan, ruk jaa&rdquo; chunanchey pani zameen mein baith gaya , faisla chuka diya gaya, kashti judi par tik gayi, aur keh diya gaya ke door huyi zalimon ki qaum!</p>

<p>45.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh ne apne Rubb ko pukara , kaha &ldquo;Aey Rubb! mera beta mere ghar walon mein se hai aur tera waada saccha hai aur tu sab haakimo se bada aur behtar haakim hai&rdquo;.</p>

<p>46.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jawab mein irshad hua &ldquo;aey Nooh, woh tere ghar walon mein se nahin hai. Woh to ek bigda hua kaam hai. Lihaza tu us baat ki mujhse darkhwast na kar jiski haqeeqat tu nahin jaanta. Main tujhey naseehat karta hoon ke apne aap ko jaahilon ki tarah na bana le&rdquo;.</p>

<p>47.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Nooh ne fawran arz kiya &ldquo;Aey mere Rubb, main teri panaah maangta hoon is se ke woh cheez tujhse maangoon jiska mujhe ilm nahin. Agar tu ne mujhe maaf na kiya aur reham na farmaya to main barbaad ho jaunga.</p>

<p>48.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hukum hua &ldquo; aey Nooh utar jaa hamari taraf se salamati aur barkatein hain tujhpar aur un girohon par jo tere saath hain. Aur kuch giroh aise bhi hain jinko hum kuch muddat samaan e zindagi bakshenge phir unhein hamari taraf se dardnaak azaab pahunchega&rdquo;.</p>

<p>49.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Aey Muhammad), yeh gaib ki khabrein hain jo hum tumhari taraf wahee kar rahe hain, is se pehle na tum inko jaante thay aur na tumhari qaum. Pas sabr karo, anjaam-e-kaar muttaqiyon hi ke haqq mein hai.</p>

<p>50.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur Aad ki taraf humne unke bhai Hud ko bheja. Usne kaha &ldquo;aey biradraan e qaum, Allah ki bandagi karo, tumhara koi khuda uske siwa nahin hai, tumne mehaz jhoot ghadh rakkhe hai.</p>

<p>51.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aey biradraan e qaum is kaam par main tumse koi ajar nahin chahta. Mera ajar to uske zimme hai jisne mujhe paida kiya hai. Kya tum aqal se zara kaam nahin lete?</p>

<p>52.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey meri qaum ke logon, apne Rubb se maafi chaho, phir uski taraf palato. Woh tumpar aasmaan ke dahane khol dega aur tumhari maujooda quwwat(strength) par mazeed quwwat ka izafa karega. Mujreemon ki tarah mooh na phero&rdquo;.</p>

<p>53.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya, &ldquo;aey Hud, tu hamare paas koi sareeh shahadat(evidence) lekar nahin aaya hai, aur tere kehne se hum apne maboodon ko nahin chodh sakte. Aur tujhpar hum iman laane wale nahin hain.</p>

<p>54.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hum to yeh samajhte hain ke tere upar hamare maboodon mein se kisi ki maar padh gayi hai&rdquo;. Hud ne kaha, &ldquo;main Allah ki shahadat pesh karta hoon aur tum gawah raho ke yeh jo Allah ke siwa dusron ko tumne khudayi mein shareek thehra rakkha hai us se main bezaar hoon.</p>

<p>55.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tum sab ke sab milkar mere khilaf apne karni mein kasar na uttha rakkho aur mujhe zara mohlat na do.</p>

<p>56.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mera bharosa Allah par hai jo mera Rubb bhi hai aur tumhara Rubb bhi. Koi jaandaar aisa nahin jiski choti uske haath mein na ho. Beshak mera Rubb seedhi raah par hai.</p>

<p>57.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Agar tum mooh pherte ho to pher lo, jo paigam dekar main tumhare paas bhejha gaya tha woh main tumko pahuncha chuka hoon. Ab mera Rubb tumhari jagah dusri qaum ko uthayega aur tum uska kuch na bigaad sakoge. Yaqeenan mera Rubb har cheez par nigraan hai.&rdquo;</p>

<p>58.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir jab hamara hukm aa gaya to humne apni rehmat se Hud ko aur un logon ko jo uske saath iman laye thay najaat de di aur ek sakht azaab se unhein bacha liya.</p>

<p>59.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh hain Aad. Apne Rubb ki aayaat se unhon ne inkar kiya, uske Rasoolon ki baat na maani, aur har jabbar dushman e haqq ki pairwi karte rahe.</p>

<p>60.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir e kaar is duniya mein bhi inpar phitkar padi aur qayamat ke roz bhi. Suno! Aad ne apne Rubb se kufr kiya, Suno! Door phenk diye gaye Aad, Hud ki qaum ke log.</p>

<p>61.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur Samood ki taraf humne unke bhai Saleh ko bheja. Usne kaha, &ldquo;aey meri qaum ke logon, Allah ki bandagi karo, uske siwa tumhara koi khuda nahin hai. Wahi hai jisne tumko zameen se paida kiya hai aur yahan tumko basaya hai. Lihaza tum us se maafi chaho aur uski taraf palat aao. Yaqeenan mera Rubb qareeb hai aur woh duaon ka jawab dene wala hai&rdquo;.</p>

<p>62.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne kaha &ldquo;Aey Saleh, is se pehle tu hamare darmiyan aisa shaks tha jis se badi tawaqquat (expectations) wabasta thi. Kya tu humein in maboodon ki parastish se roakna chahta hai jinki parastish hamare baap dada karte thay? Tu jis tareeqe ki taraf humein bula raha hai iske baare mein humko sakht shubha(doubt) hai jisne humein khaljaan (disquieting doubt ) mein daal rakkha hai&rdquo;</p>

<p>63.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Saleh ne kaha &ldquo; aey biradaraan-e-qaum, tumne kuch is baat par bhi gaur kiya ke agar main apne Rubb ki taraf se ek saaf shahadat rakhta tha, aur phir usne apne rehmat se bhi mujhko nawaz diya to iske baad Allah ki pakad se mujhe kaun bachayega agar main uski nafarmani karoon? Tum mere kis kaam aa sakte ho siway iske ke mujhe aur zyada khasare(nuksan) mein daal do.</p>

<p>64.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey meri qaum ke logon, dekho yeh Allah ki ountni (she-camel) tumhare liye ek nishani hai, isey khuda ki zameen mein charne ke liye azad chodh do. Isse zara taaruz na karna (do not hurt her) warna kuch zyada dair na guzregi ke tumpar khuda ka azaab aa jayega&rdquo;.</p>

<p>65.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Magar unhon ne ountni ko maar dala ispar Saleh ne unko khabardaar kardiya ke &ldquo; bas ab teen din apne gharon mein aur reh bas lo. Yeh aisi miyad (promise ) hai jo jhooti na saabit hogi&rdquo;.</p>

<p>66.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir-e-kaar jab hamare faisle ka waqt aa gaya to humne apni rehmat se Saleh ko aur un logon ko jo uske saath iman laye thay bacha liya, aur us din ki ruswayi se unko mehfooz rakkha. Beshak tera Rub hi dar-asal taaqatwar aur baala-dast (All-Mighty) hai.</p>

<p>67.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Rahe woh log jinhon ne zulm kiya tha to ek sakht dhamake ne unko dhar liya aur woh apni bastiyon mein is tarah be-hiss o harakat (lifeless) padey ke padey reh gaye.</p>

<p>68.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke goya woh wahan kabhi basay hi na thay. Suno! Samood ne apne Rubb se kufr kiya , Suno! Door phenk diye gaye Samood!</p>

<p>69.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur dekho, Ibrahim ke paas hamare Farishte khush-khabri liye huey pahunche. Kaha tumpar salaam ho, Ibrahim ne jawab diya tumpar bhi salaam ho, phir kuch dair na guzri ke Ibrahim ek bhoona (roasted) hua bachda (calf) (unki ziyafat ke liye) le aaya.</p>

<p>70.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Magar jab dekha ke unke haath khane par nahin badhte to woh unse mushtaba (mistrusted) ho gaya aur dil mein unse khauf mehsoos karne laga. Unhon ne kaha &ldquo;daro nahin, hum to Lut ki qaum ki taraf bheje gaye hain&rdquo;.</p>

<p>71.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ibrahim ki biwi khadi hui thi woh yeh sunkar hass di (laughed) phir humne usko Ishaq ki aur Ishaq ke baad Yaqub ki khush-khabri di.</p>

<p>72.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Woh boli &ldquo;haye meri kambakhti! Kya ab mere haan aulad hogi jabke main budhiya phoons ho gayi aur yeh mere miyan bhi boodhey ho chuke? Yeh to badi ajeeb baat hai&rdquo;.</p>

<p>73.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farishton ne kaha &ldquo;Allah ke hukm par taajub karti ho? Ibrahim ke ghar walon, tum logon par to Allah ki rehmat aur uski barkatein hain, aur yaqeenan Allah nihayat qaabil-e-tareef aur badi shaan wala hai&rdquo;.</p>

<p>74.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir jab Ibrahim ki ghabrahat door ho gayi aur (aulad ki basharat se) uska dil khush ho gaya to usne qaum e Lut ke maamle mein humse jhagda shuru kiya.</p>

<p>75.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Haqeeqat mein Ibrahim bada haleem aur narm dil aadmi tha aur har haal mein hamari taraf rujoo karta tha.</p>

<p>76.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Aakhir e kaar hamare Farishton ne us se kaha) &ldquo;Aey Ibrahim , is se baaz aa jao, tumhare Rubb ka hukm ho chuka hai aur ab un logon par woh azaab aa kar rahega jo kisi ke phere nahin phir sakta&rdquo;.</p>

<p>77.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur jab hamare Farishte Lut ke paas pahunche to unki aamad se woh bahut ghabraya aur dil tangg hua aur kehne laga ke aaj badi museebat ka din hai.</p>

<p>78.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (In mehmaano ka aana tha ke) uski qaum ke log bay-ikhtiyar uske ghar ki taraf daud padey. Pehle se woh aisi hi badkaariyon ke khugar thay. Lut ne unse kaha &ldquo;bhaiyon, yeh meri betiyan maujood hain, yeh tumhare liye pakeeza-tarr hain. Kuch khuda ka khauf karo aur mere mehmano ke mamle mein mujhe zaleel na karo. Kya tum mein koi bhala aadmi nahin?&rdquo;</p>

<p>79.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;tujhey to maloom hi hai ke teri betiyon mein hamara koi hissa nahin hai aur tu yeh bhi jaanta hai ke hum chahte kya hain&rdquo;.</p>

<p>80.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Lut ne kaha &ldquo; kaash mere paas itni taaqat hoti ke tumhein seedha kardeta, ya koi mazboot sahara hi hota ke uski panaah leta&rdquo;.</p>

<p>81.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Tab Farishton ne us se kaha ke &ldquo;aey Lut, hum tere Rubb ke bheje huey Farishte hain. Yeh log tera kuch na bigad sakenge. Bas tu kuch raat rahe apne ehal o ayal ko lekar nikal jaa aur dekho, tum mein se koi shaks pichey palat kar na dekhey magar teri biwi (saath nahin jayegi) kyunke uspar bhi wahi kuch guzarne wala hai jo in logon par guzarna hai. Unki tabahi ke liye subah ka waqt muqarrar hai. Subah hote ab dair hi kitni hai&rdquo;!</p>

<p>82.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir jab hamare faisle ka waqt aa pahuncha to humne us basti ko talpat (upside down) kardiya aur uspar paki hui mitti (baked clay) ke patthar tabad-tod barsaye.</p>

<p>83.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jin mein se har patthar tere Rubb ke haan nishaan zadah tha aur zalimon se yeh saza kuch door nahin hai.</p>

<p>84.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur Madiyan walon ki taraf humne unke bhai Shoaib ko bheja. Usne kaha &ldquo;aey meri qaum ke logon, Allah ki bandagi karo, uske siwa tumhara koi khuda nahin hai. Aur naap toal mein kami na kiya karo. Aaj main tumko acchey haal mein dekh raha hoon, magar mujhe darr hai ke kal tumpar aisa din aayega jiska azaab sabko gher lega.</p>

<p>85.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey biradraan e quam, theek theek insaf ke saath poora naapo aur tolo (measure) aur logon ko unki cheezon mein ghata (loss) na diya karo aur zameen mein fasaad na phaylate phiro.</p>

<p>86.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Allah ki di hui bachat (gains) tumhare liye betar hai agar tum momin ho aur bahar-haal main tumhare upar koi nigraan e kaar nahin hoon&rdquo;.</p>

<p>87.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;aey shoaib, kya teri namaz tujhey yeh sikhati hai ke hum un saare maboodon ko chodh dein jinki parastish hamare baap dada karte thay? Ya yeh ke humko apne maal mein apne mansha (marzi) ke mutabiq tasrruf (spend/use) karne ka ikhtiyar na ho? Bas tu hi to ek aali zarf aur raastbaaz aadmi (forbearing and right-directed) reh gaya hai&rdquo;!</p>

<p>88.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shoaib ne kaha &ldquo;bhaiyon, tum khud hi socho ke agar main apne Rubb ki taraf se ek khuli shahadat par tha aur phir usne apne haan se mujhko accha rizq bhi ata kiya (to iske baad main tumhari gumraahiyon aur haraam-khoriyon mein tumhara shareek e haal kaise ho sakta hoon?) Aur main hargiz yeh nahin chahta ke jin baaton se main tumko roakta hoon unka khud irteqab karoon. Main to islaah karna chahta hoon jahan tak bhi mera bas chale aur yeh jo kuch main karna chahta hoon uska saara inhisaar Allah ki taufeeq par hai. Usi par maine bharosa kiya aur har maamle mein usi ki taraf main rujoo karta hoon.</p>

<p>89.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur aey biradraan e qaum, mere khilaf tumhari hadd dharmi kahin yeh naubat na pahuncha de ke aakhir e kaar tumpar bhi wahi azaab aa kar rahe jo Nooh ya Hood ya Saleh ki qaum par aaya tha. Aur Lut ki qaum to tumse kuch zyada door bhi nahin hai.</p>

<p>90.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Dekho! Apne Rubb se maafi maango aur uski taraf palat aao, beshak mera Rubb raheem hai aur apni makhlooq se muhabbat rakhta hai&rdquo;.</p>

<p>91.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;aey shoaib, teri bahut si baatein to hamari samajh hi mein nahin aati. Aur hum dekhte hain ke tu hamare darmiyan ek be-zoar aadmi hai. Teri biradari na hoti to hum kabhi ka tujhey sangsaar (stone to death) kar chuke hote, tera balboota to itna nahin hai ke humpar bhaari ho&rdquo;.</p>

<p>92.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shoaib ne kaha &ldquo;bhaiyon, kya meri biradri tumpar Allah se zyada bhaari hai ke tumne (biradri ka to khauf kiya aur) Allah ko bilkul pas e pusht (behind your back) daal diya? Jaan rakkho ke jo kuch tum kar rahe ho woh Allah ki giraft se bahar nahin hai.</p>

<p>93.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aey meri qaum ke logon, tum apne tareeqe par kaam kiye jao aur main apne tareeqe par karta rahoonga. Jaldi hi tumhein maloom ho jayega ke kis par zillat ka azaab aata hai aur kaun jhoota hai. Tum bhi intezaar karo aur main bhi tumhare saath chasm-bara hoon (I shall also watch with you)&rdquo;</p>

<p>94.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aakhir e kaar jab hamare faisle ka waqt aa gaya to humne apni rehmat se shoaib aur uske saathi momino ko bacha liya aur jin logon ne zulm kiya tha unko ek sakht dhamake ne aisa pakda ke woh apni bastiyon mein bay-hiss o harakat (lifeless) padey ke padey reh gaye.</p>

<p>95.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Goya woh kabhi wahan rahe base hi na thay. Suno! Madiyan wale bhi door phenk diye gaye jis tarah Samood phenke gaye thay.</p>

<p>96.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur Moosa ko humne apni nishaniyon aur khuli khuli sanad e mamoriyat (clear authority) ke saath Firoun aur uske ayan e sultanat ki taraf bheja.</p>

<p>97.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Magar unhon ne Firoun ke hukm ki pairwi ki halanke Firoun ka hukm raasti (right-direction) par na tha.</p>

<p>98.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Qayamat ke roz woh apni qaum ke aage aage hoga aur apni peshwayi mein unhein dozakh ki taraf le jayega. Kaisi badhtar jaaye wurood (wretched destination) hai yeh jis par koi pahunche!</p>

<p>99.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur un logon par duniya mein bhi laanat padi aur qayamat ke roz bhi padeygi. Kaisa bura sila hai yeh jo kisi ko mile!</p>

<p>100.&nbsp;&nbsp;&nbsp;&nbsp;&nbsp;&nbsp; Yeh chandh bastiyaon ki sarguzisht (account/ halaat) hai jo hum tumhein suna rahe hain. Inmein se baaz ab bhi khadi hain aur baaz ki fasal kat chuki hai.</p>

<p>101.&nbsp;&nbsp;&nbsp;&nbsp;&nbsp;&nbsp; Humne unpar zulm nahin kiya, unhon ne aap hi apne upar sitam dhaya. Aur jab Allah ka hukm aa gaya to unke woh mabood jinhein woh Allah ko chodh kar pukara karte thay unke kuch kaam na aa sakey. Aur unhon ne halakat o barbadi ke siwa unhein kuch faiyda na diya.</p>

<p>102.&nbsp;&nbsp;&nbsp;&nbsp;&nbsp;&nbsp; Aur tera Rubb jab kisi zalim basti ko pakadta hai to phir uski pakad aisi hi hua karti hai, fil waqeh uski pakad badi sakht aur dardnaak hoti hai.</p>

<p>103.&nbsp;&nbsp;&nbsp;&nbsp;&nbsp;&nbsp; Haqeeqat yeh hai ke is mein ek nishani hai har us shaks ke liye jo azaab e aakhirat ka khauf kare. Woh ek din hoga jismein sab log jamaa honge aur phir jo kuch bhi us roz hoga sab ki aankhon ke saamne hoga.</p>

<p>104.&nbsp;&nbsp;&nbsp;&nbsp;&nbsp;&nbsp; Hum uske laane mein kuch bahut zyada takheer nahin kar rahe hain, bas ek gini chuni muddat uske liye muqarrar hai.</p>

<p>105.&nbsp;&nbsp;&nbsp;&nbsp;&nbsp;&nbsp; Jab woh aayega to kisi ko baat karne ki majal na hogi, illa yeh ke khuda ki ijazat se kuch arz kare, phir kuch log us roz badbakht honge aur kuch neik bakht.</p>

<p>106.&nbsp;&nbsp;&nbsp;&nbsp;&nbsp;&nbsp; Jo bad-bakht honge woh dozakh mein jayenge (jahan garmi aur pyas ki shiddat se). Woh hanpenge aur phunkare maarenge (sigh and groan).</p>

<p>107.&nbsp;&nbsp;&nbsp;&nbsp;&nbsp;&nbsp; Aur usi haalat mein woh hamesha rahenge jab tak ke zameen o aasmaan qayam hain, illa yeh ke tera Rubb kuch aur chahe. Beshak tera Rubb poora ikhtiyar rakhta hai ke jo chahe kare.</p>

<p>108.&nbsp;&nbsp;&nbsp;&nbsp;&nbsp;&nbsp; Rahe woh log jo neik bakht niklenge , to woh jannat mein jayenge aur wahan hamesha rahenge jab tak zameen o aasmaan qayam hain, illa yeh ke tera Rubb kuch aur chahe. Aisi bakshish unko milegi jiska silsila kabhi munqata (khatam) na hoga.</p>

<p>109.&nbsp;&nbsp;&nbsp;&nbsp;&nbsp;&nbsp; Pas (aey Nabi ), tu un maboodon ki taraf se kisi shakk mein na reh jinki yeh log ibaadat kar rahe hain. Yeh to (bas lakeer ke fakeer baney huey) usi tarah pooja paat kiye jaa rahe hain jis tarah pehle unke baap dada karte thay. Aur hum inka hissa inhein bharpur denge bagair iske ke is mein kuch kaat kasar ho.</p>

<p>110.&nbsp;&nbsp;&nbsp;&nbsp;&nbsp;&nbsp; Hum is se pehle Moosa ko bhi kitaab de chuke hain aur uske baare mein bhi ikhtilaf kiya gaya tha (jis tarah aaj is kitaab ke baare mein kiya jaa raha hai jo tumhein di gayi hai). Agar tere Rubb ki taraf se ek baat pehle hi tai na kardi gayi hoti to in ikhtilaf karne walon ke darmiyan kabhi ka faisla chuka diya gaya hota. Yeh waqiya hai ke yeh log iski taraf se shakk aur khaljaan (disquieting doubt) mein padey huey hain.</p>

<p>111.&nbsp;&nbsp;&nbsp;&nbsp;&nbsp;&nbsp; Aur yeh bhi waqia hai ke tera Rabb inhein inke aamal ka poora poora badla dekar rahega. Yaqeenan woh inki sab harkaton se bakhabar hai.</p>

<p>112.&nbsp;&nbsp;&nbsp;&nbsp;&nbsp;&nbsp; Pas (aey Muhammad), tum aur tumhare woh saathi jo (kufr o bagawat se iman o itaat ki taraf) palat aaye hain, theek theek raah-e-raast par saabit qadam raho jaisa ke tumhein hukm diya gaya hai. Aur bandagi ki hadd se tajawuz na karo. Jo kuch tum kar rahe ho uspar tumhara Rubb nigaah rakhta hai.</p>

<p>113.&nbsp;&nbsp;&nbsp;&nbsp;&nbsp;&nbsp; In zalimon ki taraf zara na jhukna warna jahannum ki lapeit mein aa jaaoge aur tumhein koi aisa wali o sarparast na milega jo khuda se tumhein bacha sakey aur kahin se tumko madad na pahunchegi.</p>

<p>114.&nbsp;&nbsp;&nbsp;&nbsp;&nbsp;&nbsp; Aur dekho, namaz qayam karo din ke dono siron par (two ends of the day) aur kuch raat guzarne par. Dar haqeeqat nekiyan buraiyon ko door kar deti hain, yeh ek yaad dihani hai un logon ke liye jo khuda ko yaad rakhne wale hain.</p>

<p>115.&nbsp;&nbsp;&nbsp;&nbsp;&nbsp;&nbsp; Aur sabr kar, Allah neki karne walon ka ajar kabhi zaya nahin karta.</p>

<p>116.&nbsp;&nbsp;&nbsp;&nbsp;&nbsp;&nbsp; Phir kyun na un qaumon mein jo tumse pehle guzar chuki hain aise ahle khair maujood rahe jo logon ko zameen mein fasaad barpa karne se roakte? Aise log nikle bhi to bahut kam jinko humne un qaumon mein se bacha liya, warna zalim log to unhi mazon (ease and comfort) ke pichey padey rahe jinke samaan unhein farawani ke saath diye gaye thay aur woh mujrim bankar rahe.</p>

<p>117.&nbsp;&nbsp;&nbsp;&nbsp;&nbsp;&nbsp; Tera Rubb aisa nahin hai ke bastiyon ko na-haqq tabah karde halanke unke bashinde islaah karne wale hon.</p>

<p>118.&nbsp;&nbsp;&nbsp;&nbsp;&nbsp;&nbsp; Beshak tera Rubb agar chahta to tamaam Insano ko ek giroh bana sakta tha, magar ab to woh mukhtalif tareeqon hi par chalte rahenge.</p>

<p>119.&nbsp;&nbsp;&nbsp;&nbsp;&nbsp;&nbsp; Aur be raah-rawiyon se sirf woh log bachenge jinpar tere Rubb ki rehmat hai. Isi (azadi intekhab o ikhtiyar) ke liye hi to usne unhein paida kiya tha aur tere Rubb ki woh baat poori ho gayi jo usne kahi thi ke main jahannum ko Jinn aur Insan, sabse bhar doonga.</p>

<p>120.&nbsp;&nbsp;&nbsp;&nbsp;&nbsp;&nbsp; Aur (Aey Muhammad), yeh paigambaron ke qissey jo hum tumhein sunate hain, woh cheezein hain jinke zariye se hum tumhare dil ko mazboot karte hain. Inke andar tumko haqeeqat ka ilm mila aur iman laane walon ko naseehat aur bedari naseeb hui.</p>

<p>121.&nbsp;&nbsp;&nbsp;&nbsp;&nbsp;&nbsp; Rahe woh log jo iman nahin latey, to unse kehdo ke tum apne tareeqe par kaam karte raho aur hum apne tareeqe par kiye jaate hain.</p>

<p>122.&nbsp;&nbsp;&nbsp;&nbsp;&nbsp;&nbsp; Anjaam e kaar ka tum bhi intezaar karo aur hum bhi muntazir (intezar kar rahe) hain.</p>

<p>123.&nbsp;&nbsp;&nbsp;&nbsp;&nbsp;&nbsp; Aasmaano aur zameen mein jo kuch chupa hua hai sab Allah ke qabze qudrat mein hai. Aur sara maamla usi ki taraf rujoo kiya jata hai. Pas (aey Nabi) tu uski bandagi kar aur usi par bharosa rakh. Jo kuch tum log kar rahe ho tera Rubb us se bekhabar nahin hai.</p></p>
                    </div>
                </div>
            </div>
        </div>


        <footer class="footer footer-default" style="position: fixed; bottom: 0px; width: 100%;">
            <div class="container">
              <div class="footer-partone">
              <strong>Transliteration By <a href="https://www.facebook.com/zulfikar.shaikh.52" > Zulfikar Shaikh </a></strong>
                </div>
                <div class="footer-parttwo">
                  
                    &copy;
                    <script>
                        document.write(new Date().getFullYear())
                    </script> | Designed by
                    <a href="https://www.facebook.com/PashaAbdulWaheed/" >Abdul Waheed</a>
                    
                </div>
            </div>
        </footer>
    </div>

</body>


   <!--   Core JS Files   -->
   <script src="../frontend/js/core/jquery.3.2.1.min.js" type="text/javascript"></script>
   <script src="../frontend/js/core/popper.min.js" type="text/javascript"></script>
   <script src="../frontend/js/core/bootstrap.min.js" type="text/javascript"></script>
   <!--  Plugin for Switches, full documentation here: http://www.jque.re/plugins/version3/bootstrap.switch/ -->
   <script src="../frontend/js/plugins/bootstrap-switch.js"></script>
   <!--  Plugin for the Sliders, full documentation here: http://refreshless.com/nouislider/ -->
   <script src="../frontend/js/plugins/nouislider.min.js" type="text/javascript"></script>
   <!--  Plugin for the DatePicker, full documentation here: https://github.com/uxsolutions/bootstrap-datepicker -->
   <script src="../frontend/js/plugins/bootstrap-datepicker.js" type="text/javascript"></script>
   <!-- Control Center for Now Ui Kit: parallax effects, scripts for the example pages etc -->
   <script src="../frontend/js/now-ui-kit9f1e.js?v=1.1.0" type="text/javascript"></script>


<script>
    $(document).ready(function(){
    
    var time = setInterval(alertFunc, 1);
    function alertFunc(){
      var stateValue = $("#cknm").is(":checked") ? $("#cknm").val() : 'off';
      if(stateValue == 'on'){
        $('#nightcolorheading').css("color","white");
        $('#nightcolor').removeClass("bg-white").addClass( "bg-default" );
        $('.section').css("background","#142634");
        $('body').css("background","#142634");
        $('#contentpara').css("color", "white");
        $('.footer').css("background","#888");
        
      }
      else{
        $('#nightcolorheading').css("color","black");
        $('#nightcolor').removeClass("bg-default").addClass( "bg-white" );
        $('.section').css("background","white");
        $('body').css("background","white");
        $('#contentpara').css("color", "black");
        $('.footer').css("background","#f2f2f2");
      }
    
    
    }
    
    });
    </script>


<!-- Mirrored from www.quranromanurdu.com/chapter/11 by HTTrack Website Copier/3.x [XR&CO'2014], Mon, 22 Jan 2024 19:00:57 GMT -->
</html>