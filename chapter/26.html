<!DOCTYPE html>
<html lang="en">
  
<!-- Mirrored from www.quranromanurdu.com/chapter/26 by HTTrack Website Copier/3.x [XR&CO'2014], Mon, 22 Jan 2024 19:01:00 GMT -->
<!-- Added by HTTrack --><meta http-equiv="content-type" content="text/html;charset=UTF-8" /><!-- /Added by HTTrack -->
<head>
    <meta name=”description” content=”Quran Roman Urdu Transliteration”/>
    <meta name="keywords" content="Quran Roman Urdu Transliteration, Read Quran in Roman Urdu Translation,Quran, Quran urdu, urdu quran, quran, koran, Transliteration, muslim, islam, Allah,al quran terjemahan, quran translation in urdu, sahih international, quran in english pdf, quran defination, quran in urdu,read quran in urdu,quran with urdu translation word by word, pakistani quran app, quran in urdu only, the holy quran app, full quran with urdu translation para 1 to 30, tafseer ibn kaseer in roman urdu, urdu translation in roman script, quran verses in roman urdu, quran with urdu translation, search quran">
    <meta name="google" content="notranslate" />
    <meta http-equiv=”Content-Type” content=”text/html; charset=UTF-8”/>
      <meta charset="utf-8" />
      <link rel="apple-touch-icon" sizes="76x76" href="../frontend/img/apple-icon.html">
      <link rel="icon" type="image/png" href="../frontend/img/icon.jpg">
      <link rel="shortcut icon" href="../frontend/img/icon.jpg" type="image/x-icon" >
      <meta http-equiv="X-UA-Compatible" content="IE=edge,chrome=1" />
    <meta property="og:url"           content="../index.html" />
    <meta property="og:type"          content="website" />
    <meta property="og:title"         content="Quran Roman Urdu Transliteration" />
    <meta property="og:description"   content="Read Quran in Roman Urdu Transliteration" />
    <meta property="og:image"         content="../frontend/assets/img/quranbanner.html" />
    <meta name="twitter:card" content="summary" >
    <meta name="twitter:title" content="Quran Roman Urdu Transliteration" >
    <meta name="twitter:description" content="Read Quran in Roman Urdu Transliteration" >
    <meta name="twitter:image" content="../frontend/img/quranbanner.png" >
    <meta name="twitter:image:width" content="200" >
    <meta name="twitter:image:height" content="200" >
  
      <title>Quran Roman Urdu</title>
      <meta content='width=device-width, initial-scale=1.0, maximum-scale=1.0, user-scalable=0, shrink-to-fit=no' name='viewport' />
      <!--     Fonts and icons     -->
      <link href="https://fonts.googleapis.com/css?family=Montserrat:400,700,200" rel="stylesheet" />
      <link rel="stylesheet" href="../../maxcdn.bootstrapcdn.com/font-awesome/latest/css/font-awesome.min.css" />
      <!-- CSS Files -->
      <link href="../frontend/css/bootstrap.min.css" rel="stylesheet" />
      <link href="../frontend/css/now-ui-kit9f1e.css?v=1.1.0" rel="stylesheet" />
      <!-- CSS Just for demo purpose, don't include it in your project -->
      <link href="../frontend/css/demo.css" rel="stylesheet" />
      <link href="../frontend/css/style.css" rel="stylesheet" />
      <script type="text/javascript">
         function showcontent(number){
            
            var url = '_id.html';
            url = url.replace(':id',number);
            window.location = url
            
                        
      }
      </script>


  </head>

  <body class="profile-page sidebar-collapse">
    <!-- Navbar -->
    <nav class="navbar navbar-expand-lg bg-primary fixed-top navbar-transparent " color-on-scroll="400">
       <div class="container">
          <div class="dropdown button-dropdown">
             <a href="#" class="dropdown-toggle" id="navbarDropdown" data-toggle="dropdown">
             <span class="button-bar"></span>
             <span class="button-bar"></span>
             <span class="button-bar"></span>
             </a>
             <div class="dropdown-menu" aria-labelledby="navbarDropdown">
                <a class="dropdown-header">Menu</a>
             <a class="dropdown-item" href="../dawrah.html">Dawrah</a>
             <a class="dropdown-item" href="../Taharat.html">Taharat Kai Masail</a>
             <a class="dropdown-item" href="../Asma.html">Asma Ul Husna</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Have an issue</a>
                <div class="dropdown-divider"></div>
                <a class="dropdown-item" href="#" data-toggle="modal" data-target="#myModal">Any Suggestion?</a>
             </div>
          </div>
          <div class="navbar-translate">
             <a class="navbar-brand" href="#" rel="tooltip" title="Quran Roman Urdu" data-placement="bottom" >
             Quran
             </a>
             <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
             <span class="navbar-toggler-bar bar1"></span>
             <span class="navbar-toggler-bar bar2"></span>
             <span class="navbar-toggler-bar bar3"></span>
             </button>
          </div>
          <div class="collapse navbar-collapse justify-content-end" id="navigation" data-nav-image="https://www.quranromanurdu.com/frontend/img/bg5.jpg">
             <ul class="navbar-nav">
             
               <li class="nav-item">
                  <a class="nav-link" href="../Taharat.html">Taharat Kai Masail</a>
               </li>
               <li class="nav-item">
                  <a class="nav-link" href="../Asma.html">Sura Al-Mulk</a>
               </li>
                <li class="nav-item">
                <a class="nav-link" href="../dawrah.html">Dawrah</a>
                </li>
                <li class="nav-item">
                   <a class="nav-link" href="#" data-toggle="modal" data-target="#myModal">Any Suggestion ?</a>
                </li>
                <li class="nav-item">
                  <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http://quranromanurdu.com" target="_blank">
                     <i class="fa fa-facebook-square"></i>
                     <p class="d-lg-none d-xl-none">Facebook</p>
                  </a>
               </li>
                <li class="nav-item">
                   <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com" target="_blank">
                      <i class="fa fa-twitter"></i>
                      <p class="d-lg-none d-xl-none">Twitter</p>
                   </a>
                </li>

                
             </ul>
          </div>
       </div>
    </nav>
    <!-- End Navbar -->
    <!-- Modal Core -->
    <div class="modal fade" id="myModal" tabindex="-1" role="dialog" aria-labelledby="myModalLabel" aria-hidden="true">
       <div class="modal-dialog">
          <div class="modal-content" id="modal-content">
             <div class="modal-header">
                <button type="button" class="close" data-dismiss="modal" aria-hidden="true">&times;</button>
                <h4 class="modal-title" id="myModalLabel">Leave us a Message</h4>
             </div>
             <div class="modal-body" id="modal-body">
                <h5>Name</h5>
                <div class="">
                   <div class="input-group">
                      <input type="text" class="form-control" placeholder="Eg. Abdul" id="name">
                      <span class="input-group-addon">
                      <i class="now-ui-icons users_single-02"></i>
                      </span>
                   </div>
                </div>
                <h5>Email Address <span id="emailrequired" style="color:red;font-size: 12px; display: none;">required</span></h5>
                <div class="">
                   <div class="form-group" id="emaildivcolor">
                      <input type="text" placeholder="Eg. abdul@example.com" class="form-control form-control-success" id="email">
                   </div>
                </div>
                <h5>How can we Help you?</h5>
                <textarea class="form-control" placeholder="Here can be your nice text" rows="5" id="message"></textarea>
             </div>
             <div class="modal-footer">
                <button type="button" class="btn btn-default btn-simple" data-dismiss="modal">Close</button>
                <button type="button" class="btn btn-info btn-simple" id="sendmail">Send</button>
             </div>
          </div>
       </div>
    </div>
    <!-- End Modal Core -->
 
 
        <!-- Navbar -->
    <nav class="navbar navbar-expand-lg bg-white fixed-top" id="nightcolor">
        <div class="container">
            <div class="navbar-translate">
                <a class="navbar-brand" href="#" rel="tooltip" title="Quran Urdu Transliteration" data-placement="bottom" >
                    Chapter - 26
                </a>
               
                <button class="navbar-toggler navbar-toggler" type="button" data-toggle="collapse" data-target="#navigation" aria-controls="navigation-index" aria-expanded="false" aria-label="Toggle navigation">
                    <span class="navbar-toggler-bar bar1"></span>
                    <span class="navbar-toggler-bar bar2"></span>
                    <span class="navbar-toggler-bar bar3"></span>
                </button>
            </div>
          
            <div class="collapse navbar-collapse justify-content-end" id="navigation" data-nav-image="../frontend/img/bg5.jpg">

                <ul class="navbar-nav">
                    <li class="">
                        <a class="nav-link" href="#">
                            <p >Night Mode</p>
                        </a>
                    </li>
                    <li class="">
                        <a class="nav-link" href="#">
                            <p>
                              <input type="checkbox" id="cknm" name="checkbox" class="bootstrap-switch" data-on-label="ON" data-off-label="OFF">
                            </p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Facebook" data-placement="bottom" href="https://www.facebook.com/sharer/sharer.php?u=http%3A//quranromanurdu.com/chapter.php?number=26" target="_blank">
                            <i class="fa fa-facebook-square"></i>
                            <p class="d-lg-none d-xl-none">Facebook</p>
                        </a>
                    </li>
                    <li class="nav-item">
                        <a class="nav-link" rel="tooltip" title="Share on Twitter" data-placement="bottom" href="https://twitter.com/home?status=http%3A//quranromanurdu.com/chapter.php?number=26" target="_blank">
                            <i class="fa fa-twitter"></i>
                            <p class="d-lg-none d-xl-none">Twitter</p>
                        </a>
                    </li>


                </ul>
            </div>
        </div>
    </nav>
    <!-- End Navbar -->
    <div class="wrapper">




        <div class="section">
            <div class="container" style="max-width: 1300px;">

                <div class="rows">
                    <div class="col-md-6 ml-auto mr-auto">
                        <h2 class="title text-center" id="nightcolorheading">Ash-Shuara</h2>
                      
                    </div>
                    <!-- Chapter content -->
                    <div class="col-md-10 ml-auto mr-auto" id="contentpara" style="font-size: 20px;">
                      <p> <p>Allah ke naam se jo Rehman o Raheem hai</p>

<p>1.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Taa seen Meem</p>

<p>2.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh kitaab e Mubeen ki aayaat hain,</p>

<p>3.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Aey Muhammad), shayad tum is gham (grief) mein apni jaan kho dogey ke yeh log iman nahin latey.</p>

<p>4.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Hum chahein to aasmaan se aisi nishani naazil kar sakte hain ke inki gardanein iske aage jhuk jayein.</p>

<p>5.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; In logon ke paas rehman ki taraf se jo nayi naseehat bhi aati hai yeh us se mooh moad lete hain.</p>

<p>6.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ab ke yeh jhutla chuke hain, ankareeb inko is cheez ki haqeeqat (mukhtalif tareeqon se) maloom ho jayegi jiska yeh mazaaq udatay rahe hain.</p>

<p>7.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur kya inhon ne kabhi zameen par nigaah nahin daali ke humne kitni kaseer miqdaar mein har tarah ki umdah nabataat(vegetation) is mein paida ki hain?</p>

<p>8.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yaqeenen is mein ek nishani hai, magar in mein se aksar maanne wale nahin.</p>

<p>9.&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>10.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Inhein us waqt ka qissa sunao jabke tumhare Rubb ne Moosa ko pukara &ldquo; zalim qaum ke paas jaa,</p>

<p>11.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ki qaum ke paas, kya woh nahin darte?&rdquo;</p>

<p>12.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne arz kiya &ldquo;aey Rubb, mujhe khauf hai ke woh mujhe jhutla denge.</p>

<p>13.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mera seena ghutt-ta hai aur meri zubaan nahin chalti, aap Haroon ki taraf risalat bhejein.</p>

<p>14.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mujhpar unke haan ek jurm ka ilzam bhi hai, is liye main darta hoon ke woh mujhe qatal kar denge&rdquo;</p>

<p>15.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Farmaya &ldquo;hargiz nahin, tum dono jao hamari nishaniyan lekar, hum tumhare saath sab kuch suntey rahenge.</p>

<p>16.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ke paas jao aur us se kaho, humko Rubb ul aalameen ne is liye bheja hai</p>

<p>17.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke tu bani Israel ko hamare saath jaane de&rdquo;</p>

<p>18.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;kya humne tujhko apne haan baccha sa nahin paala tha? Tu ne apni umar ke kai saal hamare haan guzare.</p>

<p>19.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur iske baad kar gaya jo kuch ke kar gaya, tu bada ehsan faramosh aadmi hai&rdquo;.</p>

<p>20.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne jawab diya &ldquo;us waqt woh kaam maine nadanishtagi (inadvertently) mein kardiya tha.</p>

<p>21.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir main tumhare khauf se bhaag gaya. Iske baad mere Rubb ne mujhko hukm ata kiya aur mujhe Rasoolon mein shamil farma liya.</p>

<p>22.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Raha tera ehsan jo tu ne mujhpar jataya hai to iski haqeeqat yeh hai ke tu ne bani Israel ko ghulaam bana liya tha&rdquo;.</p>

<p>23.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;aur yeh Rubb-ul-Aalameen kya hota hai?&rdquo;</p>

<p>24.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne jawab diya &ldquo;Aasmano aur zameen ka Rubb, aur un sab cheezon ka Rubb jo aasmaan o zameen ke darmiyan hain, agar tum yaqeen laane wale ho.&rdquo;</p>

<p>25.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne apne gird o pesh ke logon se kaha &lsquo;Sunte ho?&rdquo;</p>

<p>26.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha, &ldquo;tumhara Rubb bhi aur tumhare un aabaa o ajdaad ka Rubb bhi jo guzar chuke hain&rdquo;</p>

<p>27.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne (haazirin se) kaha &ldquo; tumhare yeh Rasool sahib jo tumhari taraf bhejey gaye hain, bilkul hi pagal maloom hotay hain&rdquo;.</p>

<p>28.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;mashriq o magrib aur jo kuch inke darmiyan hai sabka Rubb, agar aap log kuch aqal rakhte hain&rdquo;</p>

<p>29.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo; agar tu ne mere siwa kisi aur ko mabood maana to tujhey main un logon mein shamil kardunga jo qaid khano mein paday saddh (rotting) rahe hain&rdquo;</p>

<p>30.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo;Agarche main le aaon tere saamne ek sareeh cheez bhi?&rdquo;</p>

<p>31.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;Accha to le aa agar tu saccha hai&rdquo;</p>

<p>32.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Uski zubaan se yeh baat nikalte hi) Moosa ne apna asa (staff) phenka aur yakayak woh ek sareeh azdaha (serpant/snake) tha.</p>

<p>33.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir usne apna hath (bagal se) kheencha aur woh sab dekne walon ke saamne chamak raha tha.</p>

<p>34.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun apne gird o pesh ke sardaron se bola &ldquo;yeh shaks yaqeenan ek maahir jaadugar hai.</p>

<p>35.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Chahta hai ke apne jaadu ke zoar se tumko tumhare mulk se nikal de, ab tum batao tum kya hukm dete ho?&rdquo;</p>

<p>36.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne kaha &ldquo; isey aur iske bhai ko roak lijiye aur shehron mein harkare (heralds) bhej dijiye.</p>

<p>37.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke har siyane jaadugar ko aapke paas le aayein&rdquo;</p>

<p>38.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Chunanchey ek roz muqarrar waqt par jaadugar ikatthey karliye gaye.</p>

<p>39.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur logon se kaha gaya &ldquo;tum ijtima mein chaloge?</p>

<p>40.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Shayad ke hum jaadugaron ke deen hi par reh jayein agar woh gaalib rahe&rdquo;</p>

<p>41.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jab jaadugar maidan mein aa gaye to unhon ne Firoun se kaha &ldquo;humein inaam to milega agar hum gaalib rahe?&rdquo;</p>

<p>42.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne kaha &ldquo; haan, aur tum to us waqt muqarrabeen (nearest to me) mein shamil ho jaaoge&rdquo;</p>

<p>43.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo; phenko jo tumhein phenkna hai&rdquo;</p>

<p>44.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne fawran apni rassiyan aur laathiyan phenk di aur bole &ldquo; Firoun ke iqbal se hum hi gaalib rahenge.&rdquo;</p>

<p>45.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir Moosa ne apna asa (staff) phenka to yakayak woh unke jhootey karishmon ko hadap karta chala jaa raha tha.</p>

<p>46.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ispar saare jaadugar be-ikhtiyar sajde mein gir paday.</p>

<p>47.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur bol uthey ke &ldquo; maan gaye hum Rubb-ul-Aalameen ko.</p>

<p>48.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa aur Haroon ke Rubb ko&rdquo;</p>

<p>49.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Firoun ne kaha &ldquo;tum Moosa ki baat maan gaye qabl iske ke main tumhein ijazat deta! Zaroor yeh tumhara bada hai jisne tumhein jaadu sikhaya hai. Accha, abhi tumhein maloom hua jata hai, main tumhare haath paon mukhalif simton (opposite sides) mein katwaunga aur tum sabko sooli (crucify) chadha dunga&rdquo;</p>

<p>50.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;kuch parwah nahin, hum apne Rubb ke huzur pahunch jayenge.</p>

<p>51.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur humein tawaqqu hai ke hamara Rubb hamare gunaah maaf kardega kyunke sabse pehle hum iman laye hain&rdquo;.</p>

<p>52.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne Moosa ko wahee (revelation) bhejhi ke &ldquo;raat o raat mere bandon ko lekar nikal jao, tumhara peecha kiya jayega&rdquo;</p>

<p>53.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ispar Firoun ne (Faujein jama karne ke liye) shehron mein naqeeb (heralds) bhej diye.</p>

<p>54.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (aur kehla bheja) ke &ldquo;yeh kuch mutthi bhar log hain</p>

<p>55.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur inhon ne humko bahut naraaz kiya hai.</p>

<p>56.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur hum ek aisi jamaat hain jiska shewa har waqt chokanna rehna hai&rdquo;</p>

<p>57.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Is tarah hum unhein unke baaghon aur chashmon (water &ndash;springs)</p>

<p>58.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur khazano aur unki behtareen qayam-gaahon se nikal laaye.</p>

<p>59.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Yeh to hua unke saath aur (dusri taraf) bani Israel ko humne in sab cheezon ka waris kardiya.</p>

<p>60.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Subah hote hi yeh log unke taaqub (pursuit) mein chal paday.</p>

<p>61.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jab dono girohon ka aamna saamna hua to Moosa ke saathi cheekh utthey ke &ldquo; hum to pakde gaye&rdquo;</p>

<p>62.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa ne kaha &ldquo; hargiz nahin mere saath mera Rubb hai, woh zaroor meri rehnumayi farmayega&rdquo;.</p>

<p>63.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Humne Moosa ko wahee ke zariye se hukm diya ke &ldquo;maar apna asa (staff) samandar par&rdquo; yakayak samandar phatt gaya aur uska har tukda ek azeem o shaan pahad ki tarah ho gaya.</p>

<p>64.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usi jagah hum dusre giroh ko bhi kareeb le aaye.</p>

<p>65.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Moosa aur un sab logon ko jo uske saath thay humne bacha liya.</p>

<p>66.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur dusron ko garq (duba/drown) kardiya.</p>

<p>67.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Is waqiye mein ek nishani hai, magar in logon mein se aksar maanne wale nahin hain?</p>

<p>68.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>69.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur inhein Ibrahim ka qissa sunao.</p>

<p>70.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jabke usne apne baap aur apni qaum se pucha tha ke &ldquo;yeh kya cheezein hain jinko tum poojhte ho?&rdquo;</p>

<p>71.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo; kuch buth (idols/murtiyan) hain jinki hum pooja karte hain aur inhi ki sewa mein hum lage rehte hain&rdquo;</p>

<p>72.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Usne pucha &ldquo;kya yeh tumhari sunte hain jab tum inhein pukarte ho?</p>

<p>73.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ya yeh tumhein kuch nafaa ya nuqsaan pahunchate hain?&rdquo;</p>

<p>74.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo; nahin , balke humne apne baap dada ko aisa hi karte paya hai&rdquo;</p>

<p>75.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ispar Ibrahim ne kaha &ldquo; kabhi tumne (aankhein khol kar) un cheezon ko dekha bhi jinki bandagi tum,</p>

<p>76.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur tumhare pichle baap dada baja latey rahe?</p>

<p>77.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Mere to yeh sab dushman hain, bajuz ek Rubb ul aalameen ke,</p>

<p>78.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jisne mujhe paida kiya, phir wahi meri rehnumayi farmata hai,</p>

<p>79.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jo mujhe khilata aur pilata hai,</p>

<p>80.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur jab main bimar ho jata hoon to wahi mujhe shifa deta hai,</p>

<p>81.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jo mujhe maut dega aur phir dobara mujhko zindagi bakshega,</p>

<p>82.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur jis se main umeed rakhta hoon ke roz e jaza mein woh meri khata maaf farmadega&rdquo;</p>

<p>83.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (iske baad Ibrahim ne dua ki) &ldquo;Aey mere Rubb, mujhe hukm ata kar aur mujhko salihon (neik logon) ke saath mila,</p>

<p>84.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur baad ke aane walon mein mujhko sacchi naamwari ata kar,</p>

<p>85.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mujhe jannat e naeem ke warison (inheritors) mein shamil farma,</p>

<p>86.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mere baap ko maaf karde ke beshak woh gumraah logon mein se hai,</p>

<p>87.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur mujhe us din ruswa na kar jabke sab log zinda karke uthaye jayenge,</p>

<p>88.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jabke na maal koi faiyda dega na Aulad,</p>

<p>89.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Bajuz iske ke koi shaks qalb-e-saleem (sound heart) liye huey Allah ke huzur haazir ho&rdquo;.</p>

<p>90.&nbsp;&nbsp;&nbsp;&nbsp;&nbsp;&nbsp;&nbsp;&nbsp; (Us roz) jannat parheizgaaron ke qareeb le aayi jayegi.</p>

<p>91.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur dozakh behke huey logon ke saamne khol di jayegi.</p>

<p>92.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur unse pucha jayega ke &ldquo;ab kahan hai woh jinki tum khuda ko chodh kar ibaadat karte thay?</p>

<p>93.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Kya woh tumhari kuch madad kar rahe hain ya khud apna bachao kar sakte hain?&rdquo;</p>

<p>94.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Phir woh mabood aur yeh behke huey log,</p>

<p>95.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur Iblis ke lashkar sabke sab is mein upar taley dhakail diye jayenge.</p>

<p>96.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Wahan yeh sab aapas mein jhagdenge aur yeh behke huey log (apne maboodon se) kahenge.</p>

<p>97.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ke &ldquo;khuda ki qasam , hum to sareeh gumraahi mein mubtala thay.</p>

<p>98.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Jabke tumko Rubb ul Aalameen ki barabari ka darja de rahe thay,</p>

<p>99.&nbsp;&nbsp;&nbsp;&nbsp;&nbsp;&nbsp;&nbsp;&nbsp; Aur woh mujrim log hi thay jinhon ne humko is gumraahi mein dala,</p>

<p>100.&nbsp;&nbsp;&nbsp;&nbsp;&nbsp;&nbsp; Ab na hamara koi sifarishi hai,</p>

<p>101.&nbsp;&nbsp;&nbsp;&nbsp;&nbsp;&nbsp; Aur na koi jigri dost.</p>

<p>102.&nbsp;&nbsp;&nbsp;&nbsp;&nbsp;&nbsp; Kaash humein ek dafa phir palatne ka mauqa mil jaaye to hum momin hon&rdquo;.</p>

<p>103.&nbsp;&nbsp;&nbsp;&nbsp;&nbsp;&nbsp; Yaqeenan is mein ek badi nishani hai, magar in mein se aksar log iman laane wale nahin.</p>

<p>104.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>105.&nbsp;&nbsp;&nbsp;&nbsp;&nbsp;&nbsp; Qaum e Nooh ne Rasoolon ko jhutlaya</p>

<p>106.&nbsp;&nbsp;&nbsp;&nbsp;&nbsp;&nbsp; Yaad karo jabke unke bhai Nooh ne unse kaha tha &ldquo;kya tum darte nahin ho?</p>

<p>107.&nbsp;&nbsp;&nbsp;&nbsp;&nbsp;&nbsp; Main tumhare liye ek amaanat daar Rasool hoon.</p>

<p>108.&nbsp;&nbsp;&nbsp;&nbsp;&nbsp;&nbsp; Lihaza tum Allah se daro aur meri itaat karo.</p>

<p>109.&nbsp;&nbsp;&nbsp;&nbsp;&nbsp;&nbsp; Main is kaam par tumse kisi ajar ka talib nahin hoon, mera ajar to Rabbul Aalameen ke zimme hai.</p>

<p>110.&nbsp;&nbsp;&nbsp;&nbsp;&nbsp;&nbsp; Pas tum Allah se daro aur (be khatke) meri itaat karo&rdquo;</p>

<p>111.&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;kya hum tujhey maan lein halaanke teri pairwi razil-tareen (lowest/meanest) logon ne ikhtiyar ki hai?&rdquo;</p>

<p>112.&nbsp;&nbsp;&nbsp;&nbsp;&nbsp;&nbsp; Nooh ne kaha &ldquo;main kya jaanu ke unke amal kaise hain.</p>

<p>113.&nbsp;&nbsp;&nbsp;&nbsp;&nbsp;&nbsp; Unka hisaab to mere Rubb ke zimme hai, kaash tum kuch shaoor se kaam lo.</p>

<p>114.&nbsp;&nbsp;&nbsp;&nbsp;&nbsp;&nbsp; Mera yeh kaam nahin hai ke jo iman layein unko main dhutkaar doon.</p>

<p>115.&nbsp;&nbsp;&nbsp;&nbsp;&nbsp;&nbsp; Main to bas ek saaf saaf mutanabbeh (warn) kardene wala aadmi hoon&rdquo;</p>

<p>116.&nbsp;&nbsp;&nbsp;&nbsp;&nbsp;&nbsp; Unhon ne kaha &ldquo;Aey Nooh , agar tu baaz na aaya to phitkare huey logon mein shamil hokar rahega&rdquo;</p>

<p>117.&nbsp;&nbsp;&nbsp;&nbsp;&nbsp;&nbsp; Nooh ne dua ki &ldquo;Aey mere Rubb, meri qaum ne mujhe jhutla diya.</p>

<p>118.&nbsp;&nbsp;&nbsp;&nbsp;&nbsp;&nbsp; Ab mere aur unke darmiyan do-toak faisla karde aur mujhe aur jo momin mere saath hain inko najaat de&rdquo;.</p>

<p>119.&nbsp;&nbsp;&nbsp;&nbsp;&nbsp;&nbsp; Aakhir e kaar humne usko aur uske saathiyon ko ek bhari hui kashti mein bacha liya.</p>

<p>120.&nbsp;&nbsp;&nbsp;&nbsp;&nbsp;&nbsp; Aur uske baad baki logon ko garq (drown) kardiya.</p>

<p>121.&nbsp;&nbsp;&nbsp;&nbsp;&nbsp;&nbsp; Yaqeenan is mein ek nishani hai, magar inmein se aksar log maanne wale nahin.</p>

<p>122.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>123.&nbsp;&nbsp;&nbsp;&nbsp;&nbsp;&nbsp; Aad ne Rasoolon ko jhutlaya.</p>

<p>124.&nbsp;&nbsp;&nbsp;&nbsp;&nbsp;&nbsp; Yaad karo jabke unke bhai Hood ne unse kaha tha &ldquo;kya tum darte nahin?</p>

<p>125.&nbsp;&nbsp;&nbsp;&nbsp;&nbsp;&nbsp; Main tumhare liye ek amaanat-daar Rasool hoon.</p>

<p>126.&nbsp;&nbsp;&nbsp;&nbsp;&nbsp;&nbsp; Lihaza tum Allah se daro aur meri itaat karo.</p>

<p>127.&nbsp;&nbsp;&nbsp;&nbsp;&nbsp;&nbsp; Main is kaam par tumse kisi ajar ka talib nahin hoon, mera ajar to Rabbul Aalameen ke zimme hai.</p>

<p>128.&nbsp;&nbsp;&nbsp;&nbsp;&nbsp;&nbsp; Yeh tumhara kya haal hai ke har unchey muqaam par la haasil ek yaadgaar imarat bana daalte ho.</p>

<p>129.&nbsp;&nbsp;&nbsp;&nbsp;&nbsp;&nbsp; Aur badey badey qasar (huge castles) taamir karte ho goya tumhein hamesha rehna hai.</p>

<p>130.&nbsp;&nbsp;&nbsp;&nbsp;&nbsp;&nbsp; Aur jab kisi par haath daalte ho jabbar ban kar daalte ho.</p>

<p>131.&nbsp;&nbsp;&nbsp;&nbsp;&nbsp;&nbsp; Pas tum log Allah se daro aur meri itaat karo.</p>

<p>132.&nbsp;&nbsp;&nbsp;&nbsp;&nbsp;&nbsp; Daro us se jisne woh kuch tumhein diya hai jo tum jaante ho.</p>

<p>133.&nbsp;&nbsp;&nbsp;&nbsp;&nbsp;&nbsp; Tumhein jaanwar diye, auladein di.</p>

<p>134.&nbsp;&nbsp;&nbsp;&nbsp;&nbsp;&nbsp; Baagh diye aur chashme (water-springs) diye.</p>

<p>135.&nbsp;&nbsp;&nbsp;&nbsp;&nbsp;&nbsp; Mujhe tumhare haqq mein ek badey din ke azaab ka darr hai&rdquo;</p>

<p>136.&nbsp;&nbsp;&nbsp;&nbsp;&nbsp;&nbsp; Unhon ne jawaab diya &ldquo; tu naseehat kar ya na kar, hamare liye yaksan hai.</p>

<p>137.&nbsp;&nbsp;&nbsp;&nbsp;&nbsp;&nbsp; Yeh baatein to yunhi hoti chali aayi hain.</p>

<p>138.&nbsp;&nbsp;&nbsp;&nbsp;&nbsp;&nbsp; Aur hum azaab mein mubtala hone wale nahin hain&rdquo;.</p>

<p>139.&nbsp;&nbsp;&nbsp;&nbsp;&nbsp;&nbsp; Aakhir e kaar unhon ne usey jhutla diya aur humne unko halaak kardiya. Yaqeenan is mein ek nishani hai, magar inmein se aksar log maanne wale nahin hai.</p>

<p>140.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>141.&nbsp;&nbsp;&nbsp;&nbsp;&nbsp;&nbsp; Samood ne Rasoolon ko jhutlaya.</p>

<p>142.&nbsp;&nbsp;&nbsp;&nbsp;&nbsp;&nbsp; Yaad karo jabke unke bhai Saleh ne unse kaha &ldquo;kya tum darte nahin?</p>

<p>143.&nbsp;&nbsp;&nbsp;&nbsp;&nbsp;&nbsp; Main tumhare liye ek amaanat-daar Rasool hoon.</p>

<p>144.&nbsp;&nbsp;&nbsp;&nbsp;&nbsp;&nbsp; Lihaza tum Allah se daro aur meri itaat karo.</p>

<p>145.&nbsp;&nbsp;&nbsp;&nbsp;&nbsp;&nbsp; Main is kaam par tumse kisi ajar ka talib nahin hoon, mera ajar to Rabbul aalameen ke zimme hai.</p>

<p>146.&nbsp;&nbsp;&nbsp;&nbsp;&nbsp;&nbsp; Kya tum un sab cheezon ke darmiyan, jo yahan hain, bas yunhi itminaan se rehne diye jaaoge?</p>

<p>147.&nbsp;&nbsp;&nbsp;&nbsp;&nbsp;&nbsp; In baaghon (gardens) aur chasmon mein?</p>

<p>148.&nbsp;&nbsp;&nbsp;&nbsp;&nbsp;&nbsp; In kheton aur nakhlistano (date-groves) mein jinke khosey rass bhare hain?</p>

<p>149.&nbsp;&nbsp;&nbsp;&nbsp;&nbsp;&nbsp; Tum pahad khodh khodh kar fakhariya (proudly) un mein imaratein banate ho.</p>

<p>150.&nbsp;&nbsp;&nbsp;&nbsp;&nbsp;&nbsp; Allah se daro aur meri itaat karo.</p>

<p>151.&nbsp;&nbsp;&nbsp;&nbsp;&nbsp;&nbsp; Un bay-lagaam logon ki itaat na karo,</p>

<p>152.&nbsp;&nbsp;&nbsp;&nbsp;&nbsp;&nbsp; Jo zameen mein fasaad barpa karte hain aur koi islaah nahin karte&rdquo;.</p>

<p>153.&nbsp;&nbsp;&nbsp;&nbsp;&nbsp;&nbsp; Unhon ne jawab diya &ldquo;tu mehaz ek sehar-zadah (affected by magic) aadmi hai</p>

<p>154.&nbsp;&nbsp;&nbsp;&nbsp;&nbsp;&nbsp; Tu hum jaise ek Insan ke siwa aur kya hai, laa koi nishani agar tu saccha hai&rdquo;.</p>

<p>155.&nbsp;&nbsp;&nbsp;&nbsp;&nbsp;&nbsp; Saleh ne kaha &ldquo;yeh ountni (she-camel) hai ek din iske peene ka hai aur ek din tum sab ke pani lenay ka.</p>

<p>156.&nbsp;&nbsp;&nbsp;&nbsp;&nbsp;&nbsp; Isko hargiz na chedhna (molest) warna ek badey din ka azaab tumko aa lega&rdquo;</p>

<p>157.&nbsp;&nbsp;&nbsp;&nbsp;&nbsp;&nbsp; Magar unhon ne iski kunchein kaat di (hamstrung her) aur aakhir-e-kaar pachtate reh gaye.</p>

<p>158.&nbsp;&nbsp;&nbsp;&nbsp;&nbsp;&nbsp; Azaab ne unhein aa liya, yaqeenan is mein ek nishani hai, magar in mein se aksar maanne wale nahin.</p>

<p>159.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>160.&nbsp;&nbsp;&nbsp;&nbsp;&nbsp;&nbsp; Lut ki qaum ne Rasoolon ko jhutlaya.</p>

<p>161.&nbsp;&nbsp;&nbsp;&nbsp;&nbsp;&nbsp; Yaad karo jabke unke bhai Lut ne unse kaha tha &ldquo;kya tum darte nahin?</p>

<p>162.&nbsp;&nbsp;&nbsp;&nbsp;&nbsp;&nbsp; Main tumhare liye ek amanat-daar Rasool hoon.</p>

<p>163.&nbsp;&nbsp;&nbsp;&nbsp;&nbsp;&nbsp; Lihaza tum Allah se daro aur meri itaat karo.</p>

<p>164.&nbsp;&nbsp;&nbsp;&nbsp;&nbsp;&nbsp; Main is kaam par tumse kisi ajar ka talib nahin hoon, mera ajar to Rabbul aalameen ke zimme hai.</p>

<p>165.&nbsp;&nbsp;&nbsp;&nbsp;&nbsp;&nbsp; Kya tum duniya ki makhlooq mein se Mardon ke paas jaate ho.</p>

<p>166.&nbsp;&nbsp;&nbsp;&nbsp;&nbsp;&nbsp; Aur tumhari biwiyon mein tumhare Rubb ne tumhare liye jo kuch paida kiya hai usey chodh dete ho? Balke tum log to hadd se hi guzar gaye ho.&rdquo;</p>

<p>167.&nbsp;&nbsp;&nbsp;&nbsp;&nbsp;&nbsp; Unhon ne kaha &ldquo; aey Lut&rdquo; agar tu in baaton se baaz na aaya to jo log hamari bastiyon se nikale gaye hain unmein tu bhi shamil hokar rahega&rdquo;.</p>

<p>168.&nbsp;&nbsp;&nbsp;&nbsp;&nbsp;&nbsp; Usne kaha &ldquo;tumhare kartooton par jo log kudd (abhor/detest) rahe hain main un mein shamil hoon.</p>

<p>169.&nbsp;&nbsp;&nbsp;&nbsp;&nbsp;&nbsp; Aey parwardigar, mujhe aur mere ehal-o-ayaal (gharwalon) ko inki badkirdariyon se najaat de&rdquo;</p>

<p>170.&nbsp;&nbsp;&nbsp;&nbsp;&nbsp;&nbsp; Aakhir e kaar humne usey aur uske sab ehal-o-ayaal ko bacha liya,</p>

<p>171.&nbsp;&nbsp;&nbsp;&nbsp;&nbsp;&nbsp; Bajuz ek budiya ke jo pichey reh jaane walon mein se thi.</p>

<p>172.&nbsp;&nbsp;&nbsp;&nbsp;&nbsp;&nbsp; Phir baki maanda logon ko humne tabaah kardiya.</p>

<p>173.&nbsp;&nbsp;&nbsp;&nbsp;&nbsp;&nbsp; Aur unpar barsayi ek barsaat, badi hi buri baarish thi jo un daraye jaane walon par naazil hui.</p>

<p>174.&nbsp;&nbsp;&nbsp;&nbsp;&nbsp;&nbsp; Yaqeenan is mein ek nishani hai, magar inmein se aksar maanne wale nahin.</p>

<p>175.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>176.&nbsp;&nbsp;&nbsp;&nbsp;&nbsp;&nbsp; Ashaab-ul-Aiyqah ne Rasoolon ko jhutlaya.</p>

<p>177.&nbsp;&nbsp;&nbsp;&nbsp;&nbsp;&nbsp; Yaad karo jabke Shoaib ne unse kaha tha &ldquo;kya tum darte nahin?</p>

<p>178.&nbsp;&nbsp;&nbsp;&nbsp;&nbsp;&nbsp; Main tumhare liye ek amanat-daar Rasool hoon.</p>

<p>179.&nbsp;&nbsp;&nbsp;&nbsp;&nbsp;&nbsp; Lihaza tum Allah se daro aur meri itaat karo.</p>

<p>180.&nbsp;&nbsp;&nbsp;&nbsp;&nbsp;&nbsp; Main is kaam par tumse kisi ajar ka talib nahin hoon, mera ajar to Rabbul aalameen ke zimme hai.</p>

<p>181.&nbsp;&nbsp;&nbsp;&nbsp;&nbsp;&nbsp; Paimane theek bharo (Give full measure) aur kisi ko ghaata (less) na do.</p>

<p>182.&nbsp;&nbsp;&nbsp;&nbsp;&nbsp;&nbsp; Saheeh tarazu se tolo,</p>

<p>183.&nbsp;&nbsp;&nbsp;&nbsp;&nbsp;&nbsp; Aur logon ko unki cheezein kam na do, zameen mein fasaad na phaylate phiro.</p>

<p>184.&nbsp;&nbsp;&nbsp;&nbsp;&nbsp;&nbsp; Aur us zaat ka khauf karo jisne tumhein aur guzishta nasalon ko paida kiya hai.&rdquo;</p>

<p>185.&nbsp;&nbsp;&nbsp;&nbsp;&nbsp;&nbsp; Unhon ne kaha &ldquo;tu mehaz ek sehar zadah(affected by magic) aadmi hai.</p>

<p>186.&nbsp;&nbsp;&nbsp;&nbsp;&nbsp;&nbsp; Aur tu kuch nahin magar ek Insan hum hi jaisa, aur hum to tujhey bilkul jhoota samajhte hain.</p>

<p>187.&nbsp;&nbsp;&nbsp;&nbsp;&nbsp;&nbsp; Agar tu saccha hai to humpar aasmaan ka koi tukda gira de&rdquo;</p>

<p>188.&nbsp;&nbsp;&nbsp;&nbsp;&nbsp;&nbsp; Shoaib ne kaha &ldquo; mera Rubb jaanta hai jo kuch tum kar rahe ho&rdquo;</p>

<p>189.&nbsp;&nbsp;&nbsp;&nbsp;&nbsp;&nbsp; Unhon ne usey jhutla diya, aakhir-e-kaar chatri wale din (Day of Canopy) ka azaab unpar aa gaya, aur woh badey hi khauf-naak din ka azaab tha.</p>

<p>190.&nbsp;&nbsp;&nbsp;&nbsp;&nbsp;&nbsp; Yaqeenan is mein ek nishani hai, magar in mein se aksar log maanne wale nahin.</p>

<p>191.&nbsp;&nbsp;&nbsp;&nbsp;&nbsp;&nbsp; Aur haqeeqat yeh hai ke tera Rubb zabardast bhi hai aur raheem bhi.</p>

<p>192.&nbsp;&nbsp;&nbsp;&nbsp;&nbsp;&nbsp; Yeh Rabbul Aalameen ki naazil karda cheez hai.</p>

<p>193.&nbsp;&nbsp;&nbsp;&nbsp;&nbsp;&nbsp; Isey lekar tere dil par amanat-daar rooh utri hai.</p>

<p>194.&nbsp;&nbsp;&nbsp;&nbsp;&nbsp;&nbsp; Taa-ke tu un logon mein shamil ho jo (khuda ki taraf se khalq-e-khuda ko) mutanabbeh (warn) karne wale hain.</p>

<p>195.&nbsp;&nbsp;&nbsp;&nbsp;&nbsp;&nbsp; Saaf saaf arabi zubaan mein.</p>

<p>196.&nbsp;&nbsp;&nbsp;&nbsp;&nbsp;&nbsp; Aur agle logo ki kitaabon mein bhi yeh maujood hai.</p>

<p>197.&nbsp;&nbsp;&nbsp;&nbsp;&nbsp;&nbsp; Kya in (ehle Makkah) ke liye yeh koi nishani nahin hai ke isey ulema-e-bani Israel jaante hain?</p>

<p>198.&nbsp;&nbsp;&nbsp;&nbsp;&nbsp;&nbsp; (Lekin inki hatdarmi ka haal yeh hai ke) agar hum isey kisi ajami (non-arab) par bhi naazil kardete.</p>

<p>199.&nbsp;&nbsp;&nbsp;&nbsp;&nbsp;&nbsp; Aur yeh (faseeh arabi kalaam) woh inko padh kar sunata tab bhi yeh maan kar na dete.</p>

<p>200.&nbsp;&nbsp;&nbsp;&nbsp;&nbsp;&nbsp; Isi tarah humne is (zikr) ko mujrimon ke dilon mein guzara hai.</p>

<p>201.&nbsp;&nbsp;&nbsp;&nbsp;&nbsp;&nbsp; Woh ispar iman nahin latey jab tak azaab e aleem na dekh lein.</p>

<p>202.&nbsp;&nbsp;&nbsp;&nbsp;&nbsp;&nbsp; Phir jab woh be-khabari mein unpar aa padta hai.</p>

<p>203.&nbsp;&nbsp;&nbsp;&nbsp;&nbsp;&nbsp; Us waqt kehte hain &ldquo;ke kya ab humein kuch mohalat mil sakti hai?&rdquo;</p>

<p>204.&nbsp;&nbsp;&nbsp;&nbsp;&nbsp;&nbsp; To kya yeh log hamare azab ke liye jaldi macha rahe hain?</p>

<p>205.&nbsp;&nbsp;&nbsp;&nbsp;&nbsp;&nbsp; Tumne kuch gaur kiya , agar hum inhein barason tak aish karne ki mohalat bhi de dein,</p>

<p>206.&nbsp;&nbsp;&nbsp;&nbsp;&nbsp;&nbsp; Aur phir wahi cheez unpar aa jaaye jis se inhein daraya jaa raha hai.</p>

<p>207.&nbsp;&nbsp;&nbsp;&nbsp;&nbsp;&nbsp; To woh saamaan-e-zeist (provisions of life) jo unko mila hua hai inke kis kaam aayega?</p>

<p>208.&nbsp;&nbsp;&nbsp;&nbsp;&nbsp;&nbsp; (Dekho) humne kabhi kisi basti ko iske bagair halaak nahin kiya ke uske liye khabardaar karne wale haqq e naseehat ada karne ko maujood thay.</p>

<p>209.&nbsp;&nbsp;&nbsp;&nbsp;&nbsp;&nbsp; Aur hum zalim na thay.</p>

<p>210.&nbsp;&nbsp;&nbsp;&nbsp;&nbsp;&nbsp; Is (kitaab e mubeen) ko shayateen lekar nahin utray hain.</p>

<p>211.&nbsp;&nbsp;&nbsp;&nbsp;&nbsp;&nbsp; Na yeh kaam unko sajta hai, aur na woh aisa kar hi sakte hain.</p>

<p>212.&nbsp;&nbsp;&nbsp;&nbsp;&nbsp;&nbsp; Woh to iski samaat (hearing) tak se door rakkhe gaye hain.</p>

<p>213.&nbsp;&nbsp;&nbsp;&nbsp;&nbsp;&nbsp; Pas (aey Muhammad), Allah ke saath kisi dusre mabood ko na pukaro, warna tum bhi saza paaney walon mein shamil ho jaaoge.</p>

<p>214.&nbsp;&nbsp;&nbsp;&nbsp;&nbsp;&nbsp; Apne qareeb-tareen rishtedaaron ko darao.</p>

<p>215.&nbsp;&nbsp;&nbsp;&nbsp;&nbsp;&nbsp; Aur iman laane walon mein se jo log tumhari pairwi ikhtiyar karein unke saath tawazo (humble/kindness) se pesh aao.</p>

<p>216.&nbsp;&nbsp;&nbsp;&nbsp;&nbsp;&nbsp; Lekin agar woh tumhari nafarmaani karein to unse kehdo ke jo kuch tum karte ho us se main bari-uz-zimma (not responsible) hoon.</p>

<p>217.&nbsp;&nbsp;&nbsp;&nbsp;&nbsp;&nbsp; Aur us zabardast aur raheem par tawakkul (bharosa) karo.</p>

<p>218.&nbsp;&nbsp;&nbsp;&nbsp;&nbsp;&nbsp; Jo tumhein us waqt dekh raha hota hai jab tum uthte ho.</p>

<p>219.&nbsp;&nbsp;&nbsp;&nbsp;&nbsp;&nbsp; Aur sajda guzaar logon mein tumhari naqal o harakat par nigaah rakhta hai.</p>

<p>220.&nbsp;&nbsp;&nbsp;&nbsp;&nbsp;&nbsp; Woh sab kuch sunnay aur jaanne wala hai.</p>

<p>221.&nbsp;&nbsp;&nbsp;&nbsp;&nbsp;&nbsp; Logon, kya main tumhein bataon ke shayateen kis par utra karte hain?</p>

<p>222.&nbsp;&nbsp;&nbsp;&nbsp;&nbsp;&nbsp; Woh har chaal saaz, badhkaar par utra karte hain.</p>

<p>223.&nbsp;&nbsp;&nbsp;&nbsp;&nbsp;&nbsp; Suni sunayi baatein kaano mein phoonkte hain, aur unmein se aksar jhootey hotay hain.</p>

<p>224.&nbsp;&nbsp;&nbsp;&nbsp;&nbsp;&nbsp; Rahe shuaraa (poets), to unke pichey behke huey log chala karte hain.</p>

<p>225.&nbsp;&nbsp;&nbsp;&nbsp;&nbsp;&nbsp; Kya tum dekhte nahin ho ke woh har waadi (valley) mein bhatakte hain.</p>

<p>226.&nbsp;&nbsp;&nbsp;&nbsp;&nbsp;&nbsp; Aur aisi baatein kehte hain jo karte nahin hain.</p>

<p>227.&nbsp;&nbsp;&nbsp;&nbsp;&nbsp;&nbsp; Bajuz un logon ke jo iman laye aur jinhon ne neik amal kiye aur Allah ko kasrat se yaad kiya aur jab unpar zulm kiya gaya to sirf badla le liye, aur zulm karne walon ko anqareeb maloom ho jayega ke woh kis anjaam se do-chaar hotay hain.</p></p>
                    </div>
                </div>
            </div>
        </div>


        <footer class="footer footer-default" style="position: fixed; bottom: 0px; width: 100%;">
            <div class="container">
              <div class="footer-partone">
              <strong>Transliteration By <a href="https://www.facebook.com/zulfikar.shaikh.52" > Zulfikar Shaikh </a></strong>
                </div>
                <div class="footer-parttwo">
                  
                    &copy;
                    <script>
                        document.write(new Date().getFullYear())
                    </script> | Designed by
                    <a href="https://www.facebook.com/PashaAbdulWaheed/" >Abdul Waheed</a>
                    
                </div>
            </div>
        </footer>
    </div>

</body>


   <!--   Core JS Files   -->
   <script src="../frontend/js/core/jquery.3.2.1.min.js" type="text/javascript"></script>
   <script src="../frontend/js/core/popper.min.js" type="text/javascript"></script>
   <script src="../frontend/js/core/bootstrap.min.js" type="text/javascript"></script>
   <!--  Plugin for Switches, full documentation here: http://www.jque.re/plugins/version3/bootstrap.switch/ -->
   <script src="../frontend/js/plugins/bootstrap-switch.js"></script>
   <!--  Plugin for the Sliders, full documentation here: http://refreshless.com/nouislider/ -->
   <script src="../frontend/js/plugins/nouislider.min.js" type="text/javascript"></script>
   <!--  Plugin for the DatePicker, full documentation here: https://github.com/uxsolutions/bootstrap-datepicker -->
   <script src="../frontend/js/plugins/bootstrap-datepicker.js" type="text/javascript"></script>
   <!-- Control Center for Now Ui Kit: parallax effects, scripts for the example pages etc -->
   <script src="../frontend/js/now-ui-kit9f1e.js?v=1.1.0" type="text/javascript"></script>


<script>
    $(document).ready(function(){
    
    var time = setInterval(alertFunc, 1);
    function alertFunc(){
      var stateValue = $("#cknm").is(":checked") ? $("#cknm").val() : 'off';
      if(stateValue == 'on'){
        $('#nightcolorheading').css("color","white");
        $('#nightcolor').removeClass("bg-white").addClass( "bg-default" );
        $('.section').css("background","#142634");
        $('body').css("background","#142634");
        $('#contentpara').css("color", "white");
        $('.footer').css("background","#888");
        
      }
      else{
        $('#nightcolorheading').css("color","black");
        $('#nightcolor').removeClass("bg-default").addClass( "bg-white" );
        $('.section').css("background","white");
        $('body').css("background","white");
        $('#contentpara').css("color", "black");
        $('.footer').css("background","#f2f2f2");
      }
    
    
    }
    
    });
    </script>


<!-- Mirrored from www.quranromanurdu.com/chapter/26 by HTTrack Website Copier/3.x [XR&CO'2014], Mon, 22 Jan 2024 19:01:00 GMT -->
</html>